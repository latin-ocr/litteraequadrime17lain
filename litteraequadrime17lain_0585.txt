lia—Batauo 5 FEBUARH 1555 549

tur. Quum igitur disciplinarum et artium professione, faci-
li methodo, adeo alacri exercitatione, declamationum at-
que comoediarum frequentia schola nostra coruscanti lu-
mine fulgeat3 quid mirum si nobiles liberos suos hinc inde
ex aliis vrbibus et academiis reuocent, vt nostrae fidei eru·
diendos eos tradant? Quid mirum si paedagogi cum suis
discipulis ad hanc scholam confluant? Quis denique mirabi-
tur si non modo e vicinis locis, verum etiam e remotissimis
scholis ad hanc academiam cumulatim conuolent? Quid
tandem fore speramus, vbi collegium nostrum erectum erit?
Sed hactenus de studiorum prospero successu3 nunc ad do-
mus nostrae penetralia progrediamur interius.

9. Ex quo quidem Patres nostri hinc profecti sunt,
Rdus. P. Hieronymus pondus diei sustinenS, laborem
Vtriusque hominis subiit grauissimum, fratrum aduersa va-
letudine assidue prope exercitatus; quorum e numero vnus
ac solus magister Antonius Monachi‚ natione picardus, bis
terue cum febri conflictatus, iterumque ad valetudinem
prosperam conuersus, tandem in Domino obdormiuit deci-
mo tertio Januarii, nocte media transacta. Qui insigni obe-
dientia patientiaque nos plurimum consolatus est. Cui de-
functo domini canonici atque ciues plurimum honoris ex-
hibuerunt, tota ciuitate ad funus ipsius honorandum concur-
rente. Eius animam Paternitati tuae et fratrum omnium
orationibus ac Patrum sacrificiis humiliter per Jesum Chri-
stum commendamus. Hic quidem quum sextae classi prae-
fectus fuerit, alterum expectat successorem, cuius vice
hactenus fungitur D. Morellus, frater noster. D. Petrus
Canalis interea strenue confessarii munere fungitur, quod
ante D. Jacobus ¹ obibat3 Dei enim gratia prosperae iam
valetudinis est, nec cerebri aegritudinem amplius queritur.
Magister Leonardus ac D. Nicolaus grauissimo morbo ve-
xati praelectiones suas intermittere coacti fuerunt; qui qui-

¹ P. Jacobus Morellus.

