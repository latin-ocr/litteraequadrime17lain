isa-GENUA 7 JANUARII 1558 499

cum animarum lucro multis in rebus perspicimus et fre-
quentia aperte declarat. Itemque quamplurimis qui se
domum nostram absolutis sacris recipiunt, singulis die-
bus dominicis et festis exhortatio habetur, modusque
perscribitur a quodam ex nostris Patribus ad recte bea-
teque viuendum; qui aliis piis charitatisque operibus occu-
pati publicis concionibus interesse plerunque nequeant.
Nec hoc quidem sine magna satisfatione animarumque pro-
fectu fit.

3. Est praeterea adolescentium quaedam societas, cui
Patris rectoris ordine praesunt quidam cordati seniores, ut
eos ab omni vanitate, quae illius aetatis propria est, alienos
in viam salutis dirigant. Hi igitur cum primum illuxit do-
minicus festusque dies, sese in vnam nostrarum classium
omnes conferunt, ubi genibus flexis mira quadam deuotione
et spiritualis vitae gustu preces beatissimae Virginis Ma-
riae invicem sibi respondendo peragunt, quibus peractis, se
ad sanctissimam communionem praeparant. Sacrum dein-
de audiunt, quo audito, sacraque sumpta synaxi, postquam
deuote vnusquisque gratias Deo immortali egit, se domum
quisque suam recipit. A prandio uero pro voluntate praesi-
dis, quini aut seni ad ea se conferunt templa ubi doctrinam
xpianam. pueri docentur, ibique officio pietatis functi, in
praedictam classem rursus conueniunt, et quod supererat
precum, hoc est ²³ vespertinas horas, absoluunt, reliquum
diei in spiritualibus consumantes coloquiis. Quid plura? Vix
dici potest quantum in spiritualibus profecerint cuncti, qui
hanc nostram frequentant domunculam. Sed hoc certe me-
moratu dignum, multos ex his adolescentibus iam religio-
nem ingressos esse, alios ut admittantur in dies ardenter
expectare3 animosque ad nostram Societatem non paucos
applicuisse, verum cum non facile admitterentur, in diesque
eorum differretur ingressus (ut Societatis moris est), in
alias religiones admissos, vitam monasticam degere. Sunt

a vt.

