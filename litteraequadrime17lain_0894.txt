854 LITTERAE QUADRIMESTRES

Germania habere momentum ipsa testatur experientia, et
ex confitentium et communicantium solito numerosiori mul-
titudine colligi non obscure potest.

Effectum est apud Rdissimum. viennensem ¹ nobis addi-
ctissimum, vt hora concionis a nostris mutari possit, nempe
vt ante summum sacrum, quod deinceps in gratiam turn po-
puli viennensis tum hispanorum, qui instantissime id effla-
gitarunt, cantabitur, concio habeatur. Qua occasione spe-
ramus fore vt non mediocris ad pietatem et religionem
christianam fiat accessio. Compertum enim habemus hisce
rebus trahi populum, quem ad litanias ab adolescentulis qui-
busdam, qui apud nos sunt, decantari solitas, turmatim con·
fluere cernimus.

2. Proficiscuntur etiam nonnunquam nostri, ab optima-
tibus huius vrbis rogati, ad loca vicina, vt suam ibi in con-
cionando praestent operam. In cathedrali quoque ecclesia,
dum Rdiss.0 per occupationes vel aduersam valetudinem
non licet, nostri ipsius in munere concionandi vices gerere
expetuntur.

3. Plaerique Dei gratia, nostrorum opera ab haeresi re-
sipuerunt, quorum vmcs iam se nobis adiunxit sartoris
fungens Officio. Alii in fide sunt confirmati. Alii perfe-
ctiora etiam sectati, quorum nonnulli, spretis mundi huius
illecebris, nostris se iam adiunxerunt; nonnulli uero, dum
sacramenta frequentare et cum nostris familiaria colloquia
miscere pergunt, dabunt et ipsi tempore oportuno nomina
sua sub gloriosissimo pauperis et crucifixi Domini Jesu ve-
xillo. Adolescentes plures sunt qui proximis diebus dum ad-
esset hic Rdus. P. prouincialis ², multis lachrymis oportune,
importune instabant vt in Societatem recipi possent. Potissi-
ma autem quam vrgebant, causa haec erat, quod a paren-
tibus et amicis haereticis, vel inuiti cogerentur esse haere-
tici3 proinde paratos se esse quouis tandem ire et officia

 

¹ Antonius Brus de Muglitz.
² B. Petrus Canisius.

