Ss—Essoim 31 DECEMBRls 1550 9

igitur oratione perorata et ab omnibus attentissime jucun-
dissimeque audita propter eius et uariam rerum copiam, et
splendidum ornatum uerborum, dialogus quidam actus est,
festiuus simul et mordax (si tamen uitia reprehendere, mor-
dere dicere possumus). In illo enirn hominum uitia, maxime
auarorum, notabantur cum aliqua jucunditate et sale. Ex
quo factum est, ut risus fletum, et fletus risum exciperet.
Quibus rebus illo die satis ex animi nostri sententia pera-
ctis, postridie illius diei literarum studia exerceri coeperunt,
his praeceptoribus ad docendi munus constitutis: in prima
schola fratre Conspaeano, in secunda Patre Cabreria ¹, in
tertia fratre Rego, in quoarta fratre Rapha’ele 2. Philoso-
phiae uero cursus coeptus eo ipso die non est, quoniam ita
princeps cardinalis, qui Olisippone commoratur, constitue-
rat. Breui enim se huc uenturum sperabat: quapropter
artium liberalium principium ad suum aduentum reseruari
uolebat. Cupiebat namque fundamentis illis philosophiae
iaciendis interesse, quo maiorem animi uoluptatem caperet.
Sed cum id quod summopere cupiebat, propter maximas
occupationes quibus Olissippone distinebatur, se efficere
non posse uideret, huc literas misit, quibus se excusans,
cursum incipi iubebat; quibusque etiam prouisori commen-
dabat, ut ipse cum aliis uiris doctis adesset. Itaque factum
est. Paucis enim a calendis Octobris interiectis diebus, phi-
losophiae cursus incoeptus est, praesente magna doctissi-
morum hominum corona, inter quos erat episcopus Tar-
genssis. Qui quidem omnes, principio illo audito, multis
uerbis significarunt sibi et professorem. et docendi illam
rationem uehementer placere, atque ita ualde delectati (ut
uidebatur) discesserunt. Quae opinio quotidie magis magis-
que confirmatur, non solum discipulorum testimonio, sed

¹ P. Andreas de Cabrera, cujus examen habes in Epist. P. Αἶα-
dal, Π, 536. ’

² ¹ Is videtur fuisse Fr. Raphael Texeda, cujus examen (notae) inveni-
turin Epist. P. Nadal, locffcit„ 381).

