llo—Commu 19 Novssnissms 1357 421

trum ac fratrum aspirat laboribus, conuictorum multipli-
catur numerus. In mensa nunc hic sumus 33, et plures ex<
pectamus. In his autem duobus, schola et conuictoribus,
bonam messis nostrae partem sitam esse credimus. Nam in
nullis Deus misericordius nobis adest, quam in istis3 ob id
fortassis quod nihil utilius et maiori cum aedificatione Co<
ioniae a Societate praestari potest, quam ut iuuentus in
schola et domi recte iuuetur, vt bona et docta fiat. Habe-
mus profecto iuuentutem numerosam in scholis, bonam
atque selectam. In conuictu uero non habemus nisi nobilium
et optimatum filios. Quorundam parentes magnae autori-
tatis sunt apud uicinos principes: et quod mirum est, qui-
dam ad nos missi sunt ab ipsis haereticis. Et tamen con-
uictores omnes natura boni sunt, tractabiles, morigeri et
optime spei iuuenes. Quidam adolescens, haeretici filius,
iuuenis quidem admodum aetate, sed statura me maior, li*
cet breui tantum tempore apud nos fuerit, caligis tamen
dissectis, quas secum attulit, amplius uti non uult, et rosa-
rium secum fert (quod inter studiosos hactenus nimis inusi-
tatum fuit) et nihil magistimet, quam quod ne per patrem
a nobis auocetur.

4. Hos conuictores R. P. Leonardus et M. Franciscus
Costerus non secus in pietate exercent quam nouitii nostri
exerceri solent in Italiae collegiis. Dextre tamen id fa-
ciunt: ut non tanquam religiosos, sed tanquam bonos
adolescentes et christianos tractare eos uideantur. Hocque
agunt, vt existiment conuictores leniter admodum secum
’ agi, quod poenitentia tantum more Societatis iis iniungi-
tur3 et non caeduntur· uirgis, vt in scholis triuialibus fieri
consueuit. Nunc ita poenitentiis istis assueti sunt, vt liben-
ter eas agant. Imo coquus noster aliquando ingreditur et
reprehendit eos acriter, vt frater noster Antonius Reonus ¹,

¹ Ad fratrem Antonium Rion pluries allusio fit in nostris Monumen-
tis. Cfr. e. g. ΡοιΑΝωΜ, Chron.. II, lo& illommz. Jgnat. ser. U, Ι, 205,
518, 633.

