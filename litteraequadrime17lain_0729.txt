172.2PLACENT1A 31 MAJi 1558 693

Pater rector in multis suarum concionum solet declaratio-
nem alicuius articuli fidei uel praecepti legis diuinae admi-
scere, breuem illam quidem, sed quae sufficiat, quo credi·
mus hac etiam ex parte populo* satisfacere. Nunquam ta-
men hactenus ab audiendis ³ pueris cessatum est, quin imo
hisce postremis diebus puerorum numerus acci-enit, degu-
statis quibusdam munusculis, quae solent fratres, qui eos
accersunt, uice praemii diligentioribus impartiri.

S. Domum recepimus uirum quendam de primoribus
urbis Abulae, ut se per paucos dies semotus a tumultibus
et negociis, in spiritualibus exerceret3 et in exerciciis se
nostrae Societati deuouit, diligenter eius instituto et consti-
tutionibus prius examinatis. Nomen est illi Ludouicus Me-
thinensis. Vir est b sane magno iudicio multiplicique expe-
rientia, quippe quem docuerit longa uita (nam 40 annis et
eo amplius natus est), et usus rerum maximarum et nego-
ciorum, quae tam apud indos, quam apud italos aliasque
gentes remotissimas, tum auxilio, tum consilio confecerit,
idque fuit perpetuo homini foelix ingenium, ea pietas, ut
ubique magnae religionis specimen de se praebuerit; et cum
omnia fere successerint illi secunda et ex animi sententia
ea Ε confecerit, nunquam tamen eam nec loci, nec animi
tranquillitatem est assecutus, quam ipse summis uotis ex-
petebat et uerae pietatis operibus iudicabat accomodam.
Nunc ita firmus in itinere cepto perseuerat, tantoque amore
et Opinione Societatem prosequitur, ut fere nunquam ab
eius ore excidant Societatis encomia, quibus inculcat per-
saepe illius opportunitates et commoda, anteponens eam
cunctis rationibus uiuendi, quas uel ipse fuisset pei· semet-
ipsum expertus, uel per alios didicisset, diligenti facta in-
uestigatione multarum. Nullum item est nec domi, nec ex-
tra tam abiectum aut laboriosum munus, ad quod eius ani-
'mus alacer non sit et expeditus, quamuis eius exercendi

³ Forsan voluit dicere erudiendis. —b Verb. est add. supra vers,
alia, ztt videtur, manu. ——C szeced. v. add. supra vers.

