606 LITTERAE QUADRIMESTRES

lior esset propter oeconomum etc.; vel in hac re Illust. prin·
cipi pareamus de recipiendis monachis siue stipendiatis‚ qui
sibi de cquO, oeconomo et reliquis necessariis prouidere
ipsi possint, vel pro nouitiis nostris eam instituamus. Po-
stremum illud plus nobis commodaret et instituto nostro
vicinius erit, vt mihi tantum videtur. De monachis et con-
uictoribus non dubitarem necessarium etiam et Vtilissimum
opus esse, si nobis ad hortum accessio nulla esset, serui
enim essemus et non domini horti et domus nostrae; neque
in collegio vllum habemus cui periculosus ille thesaurus
concredatur. Ab altera parte nollem offendere principem
serio hoc postulantem.

«3. Ionas immemor omnium beneficiorum Dei et Patrum
Societatis, male de nobis meretur. Praeter caetera innume-
ra scandala quae ex illo oriuntur transfuga, hoc etiarn ob-
fuit profectui nostro, maxime ad ordines promouendisifra-

tribus, vt etiam suffraganeus eistettensis, integerrimus et ’

fidelissimus patronus et amicus noster, posthac recuset or-
clinare fratres nostros ¹. Vidit enim Ionam diaconum in So-
cietate promotum libere ab illa decedere. Quod si impune
licet, vel quauis etiam alia ratione nonnulli excludantur, iu-
dicat religionem aut non esse approbatam, aut religionem
non esse veram neque cum aliis conferendam, aut certe
illam immerito decipere non modo illos qui Societatem in-
grediuntur et ad ordines suscipiuntur, sed etiam ipsos epi-
scopos qui iure prohibentur aliquem ordinare nisi vel patri-
monio sufficenti aut beneficio sacerdote digno securus ad
ordines accedat. Cum vero in praesentia apertissimum
exemplum in Iona conspiciat. et multos in Societate paupe-
res promoueri sciat, conscientia sua vrgente, renuit dein-
ceps nostros, nisi aliud euidentius testimonium de religione

 

¹ Eadem difficultate detinebatur ipse episcopus eistettensis, ut dicit
Ρ. Canisius in citata epistola. Vide quae erudite annotavit BRAUNSBER-
GER ad hunc locum. Porro episcopus eistettensis erat Everardus ab
Hirnheim; suffraganeus vero seu auxiliaris videtur fuisse Leonardus

Haller. Cf. EUBEL, Hz'erarchia, ΙΙΙ, 291 et 367.

