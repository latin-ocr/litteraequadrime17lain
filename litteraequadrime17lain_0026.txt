xx L1TTERAE QUA DRIMESTRES

Haec et alia hujusmodi quanti ad historiam momenti
sint, et omnes intelligunt et auctores historiarum confir-
mant, cum ex hoc fonte saepe hauriant quae dc sociorum
laboribus enarrant, id quod loci auctorum superius indicati
satis superque comprobant.

Itaque vestigia P. Caecilii Gomez Rodeles, qui in ope—
re La Campania de Jeszis cateqm'sta Litteras Quadrime'-
stres usurpat centies quadragies septies, sequentur omnes
quicunque Societatis Jesu singulares labores variasque vi-
cissitudines erudite pertractabunt.

Ut igitur a recta veritatis via recederet qui historiam
simpliciter ex Litteris Quadrimestribus contexere conare-
tur3 sic reprehensione gravi non careret qui has litteras
penitus negligendas, sola vero privata monumenta e tene-
bris eruenda arbitraretur. Nisi forte historia tunc aut so-
lummodo aut praecipue munere [ungitur suo, cum arcana
hominum consilia in lucem profert, aut tetras conspiratio-
nes detegit, aut unum aliquem nescio quem secus ignotum
terrae filium, malo pravoque ingenio, insidias matri suae
Societati hujusve moderatoribus molientem illustrat: cum
autem scholarum ordinem, magistrorum constantiam, di-
scipulorum diligentiam et modestiam, sacerdotum in quoti-
dianis laboribus perseverantiam, exempla denique virtu-
tum omnium imitatione dignissima ante oculos hominum
ponit; tunc demum desinit esse magistra vitae.

HL-DE HAc EDITIONE

Adhuc simplicitatis brevitatisque causa sic de quadri-
mestribus litteris loquuti sumus, quasi hujus voluminis
epistolae omnes eo nomine donandae essent. Quoniam vero
generis magis quam nominis in conjungendis monumentis
rationem haberi oportet, non solum eas epistolas huc con-
gessimus, quae quarto quoque mense, sed nonnullas etiam
quae aut singulis mensibus aut oblata singulari occasione,
Romam mittebantur, dummodo tamen «quae aedificationis
sunt» sive solum sive praecipue continerent.

