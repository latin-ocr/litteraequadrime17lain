921-GENUA 8 SEPTEMRRIS 1557 367

Opus sane omniun] uno ore summopere laudatum, quippe
quod omnia fere praecepta contineat, quae uir christianus
diligenter seruanda ad uitam aeternam consequendam sibi
proponere debet, ita dilucide et concinne tractata, ut
omnes qui uel mediocriter legere didicerunt, non paruam
possint inde Vtilitatem haurire, et quoniam consulto uerna-
cula lingua fuit a Patre compositum, ut omnibus emolu<
mento esse posset, vix dici potest quanta ad nos confluat
multitudo, illud a Patre nostro instanter efflagitans ³. Nam
praeter utilissimam libelli doctrinam, boc etiam multorum
allicit animos, pauperum praesertim, quod nullo proposito
pretio omnibus donatur, quod quo rarius est hisce tempori-
bus, in quibus tanta pecuniarum sitis homines excruciat
atque vexat, eo certius charitatis quam in ipsos exercemus,
capiunt indicium. Intelligunt siquidem id quod D. Paulus ait:
nos non quae sua sunt quaerere, sed seipsos 1. Multi sunt
distributi per singula huius urbis tam fratrum quam mona-
charum coenobia, quod non mediocrem cumillis nobis con-
ciliauit beneuolentiam. Alii porro per uicina huic urbi ca-
stella et pagos, ad Mediolanum usque et Galliam. Magna
nos tenet spes, labores atque vigilias nostras non infrugife-
rum‚ sed maximo cum foenore semen reddituras; metere
siquidem iam incoepimus quod nuper seminauimus. Non
enim desunt qui lectione libri commoti, suam iam coeperint
anteactam detestari vitam, quain longe ab illius consiliis
abhorruisse manifesto cognoscunt.

3. Plurimum praeterea subsidii atque adiumenti a nobis
praestari solet hispanis, qui frequentes, ut in Hispaniam
traiiciant, ad hanc urbem aduolant: hi partim timore naui-
gationis, quae quod multis est obnoxia periculis, non pa-
rum incutit terroris, iis praesertim, qui alicuius sunt sibi
conscii criminis3-parti1n aegritudine aliqua correpti, pecca-

a prius efflagitatura.

¹ Cf. ΙΙ Comma.. ΧΠ, 14.

