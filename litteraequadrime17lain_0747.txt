176.-ss1LL0M0 4 νῙυΝΠ 1558 711

rat optatque. Sed hoc de argumento inferius fusius agen-
dum nobis est.

2. Primum itaque agemus de euangelii et sacrorum
mysteriorum fructu, Societatis cultu enato ac magis magis
que excrescente ad maturitatem. Deinde de academiae no-
strae literaria messe vberrima; denique de collegii nostri
erectione dotationeque, cuius spem solidioribus argumentis
quam antehac vnquam concepimus firmiorem, episcopo
moras omnes abrumpente.

3. Igitur illustre Societatis munus 'verbi ministerio non
modo apud aruernos, verum et in vicinas circumquaque
prouincias Galliae magis magisque innotescit. Rector col-
legii nostri, D. Hieronymus Bassius, quadragesimam su-
premam Bilhomi euangelio animi corporisque vires impen-
dit, tot negotiorum tum domesticorum tum externorum di-
uortio a suggestu minime auocatus‚ nec leue auctoritatis
pondus euangelii exercitio apud auditores est consecutus,
cum vberi fructu spiritali et Societatis bonae famae fra-
grantiori odore ad Dei gloriam fusius disperso. A pascha-
te frequentius Bilhomi, in vicinis pagis concionatus est in-
terdum, nec sine bona laude populi, potissimum solenni illa
supplicatione, qua pretiosissimus Christi sanguis (vt pia ar-
uernorum fert fides) hic circumfertur stato semel totius
anni die. D. Nicolaus ¹ in oppido Oliergaeo, quatuor abhinc.
miliaribus gallicis dissito, feriis pentecostes proxime prae-
teritis concionatus est, inuitatus ab ipso paroeco, viro no-
bili, Dni. episcopi protonotario. Ego quidem quadragesi-
mam Ryomi verbo Dei intentus transegi, vt ciuium preci-
bus ac Dni. praesulis clarmontani imperio satisfacerem.
Quicquid officii neglectu omissum est, id mihi tribuendum;
si ciuibus satisfactum nostro labore, id omne Christo feratur
acceptum. Certe pius multorum affectus ac pietatis fructus
vbertim me consolatus est; et si aduentus dominici celebri
tempore celebris erat auditorum ad conciones confluxus in

 

 

¹ P. Nicolaus Lietard (lotharingius).

