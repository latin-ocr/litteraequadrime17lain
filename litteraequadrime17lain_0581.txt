143.—BxLL0.x1O ἶ) FEBRUARM 1:355 545

fitentium et communionem frequentantium turba, preces,
vota et obsequia nos inuitantium‚ animarum denique con-
uersio, consolatio, promotio commonstrant. Obruimur in-
terdum ad verbi ministerium nos vocantium votiS, adeo vt

in ferias sacramenti a claromontensibus, ryomensibus, mon-
tiferranaeis et aliorum oppidorum ciuibus desiderati fueri-
mus; sed claromontanis ac biliomaeis ministerium nostrum
dumtaxat impendere potuimus. In aduentum et quadrage-
simam potissimum huius anni multorum precibus hinc inde
strenue certatum est. Ryomenses ac bryoudenses literis ad
episcopum claromontensem missis operam meam proxima
quadragesima expetierunt; sed episcopus ryomensibus ma-
gis fauit. quippe qui suae. dioeceseos sunt; atque illustrissimi
nominis apud aruernos ob magistratus, eruditionis atque
diuitiarum praestantiam.

3. Pater vero Hieronymus biliomensibus hanc quadra-
gesimam euangelium ministrabit, Christi fauore propitio;
quo quidem aspirante, tum Magdalenae tum Marthae ge-
mino officio dextre supra omnem spem fungitur.

4. Quantum vero ad sacramentorum administrationem
attinet, aegre credas, Pater, quam toto anno occupati fue-
rimus, potissimum iBiIiomi: vbi praeter Vtriusque sexus
ciuium infinitum pene numerum, singulis mensibus schola-
stici, modo quingenti, modo septingenti, modo nongenti
confessi sunt. Accedunt enim ad millenarium numerum, si
alphabetariorum (quorum erudiendorum cura paedagogis
priuatim incumbit) cateruam, classicis auditoribus annu-
meres. Benignissime JeSU, quantus orthodoxae religionis
fructus e confessionis frequentatione tibi accessit!

5. Infirmorum aedes accersiti frequentamus poeniten-
tiae alexipharmacum expetentium, quibus vberrima conso-
latio suauissimo Christi spiritu subministratur. Quoties so-
lennes imminent feriae, obruimur ad confessionis antidotum
concurrentium affluxu. Superiori hebdomade ob jubilaei
indulgentiam quinque domus nostrae sacerdotes confessio-
nibus audiendis occupatissimi fuimus. in quorum numero

LlTTERAE QUADRIMESTRES. ΤΟΜ. V. 35

