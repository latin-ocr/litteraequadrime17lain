394 LITTERAE QUA DRJMESTRES

teri autem erat utilissimum ct fuit necessarium. Vt enim
non commemorem ea, quae alias a me scripta puto, ante
nostrorum scilicet lectiones, studium theologicum hic plane
iacuisse, professores nullos habuisse, uix ullas disputatio-
nes, paucos bacalaureos, paucissimos huius artis uere stu-
diosos, cum tamen modo duos habeat professores ordina-
rios, disputationes hebdomadarias, et innumeros pene sui
candidatos: vt, inquam, haec non commemorem, tam mul-
ti hoc anno ad bacalaureatum in hac facultate aspirarunt,
ut paucis mensibus duae praesentationes habitae fuerint,
breui fortassis futura tertia.

4. Hanc Vtilitatem protulerunt theologicae nostrorum
lectiones: domesticae uero longe uberiorem, vt crebrae
ostendunt peccatorum confessioneS‚ et sacrosanctae eu-
charistiae sumptiones, quotidiana missae auditio, ac incul-
pata discipulorum uita et purissimi moreS, ob quos a plu-
rimis non parum commendantur, vt demonstrant etiam do—
ctae ipsorum disputationeS, et piae atquc elegantes decla-
mationes, et frequens admodum discipulorum numerus, qui
iam ultra ducentenarium longe excreuit. [n hoc sunt nobiles
et magnae spei adolescentes plurimi, qui aliquando uel in
Societate, uel in senatu uel concione Ecclesiam Dei, spero,
iuuabunt. Declarant denique idipsum illi, qui ad Societa
tem admitti auide expetunt, et hi quoque, qui suos filios,
aut erudiendos nobis tradunt, aut mensae etiam adiunctos
uolunt. Hi faciunt ut collegium quod ante amplum erat,
nunc angustum esse uideatur. Cum enim Societatis simus
uiginti, et his multi quotidie conuictores accedant, exigua
domus minime sufficit. Sed ubi adeo multiplicati erimus, vt
hoc collegium nos non capiat, amplissimus noster senatus,
quem orationibus omnium, tanquam nostrum Maecena—³
tem, commendatum cupimus, aliam domum adiungere non
granabstur, amat enim nos et amplectitur, exceptis tamen
quibusdam. Verum illi, ut haeretici consueuerunt, non nos
tantum non amant, sed catholicos omnes odio habent,
maxime eos, qui ipsorum prauis conatibus diligentius ob-

