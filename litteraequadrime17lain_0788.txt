752 LITTERAE QUADRIMESTRES

nam gratiam restituti sunt, Nonnullae meretrices ad Deum
conuersae, e turpissima daemonis seruitute ad ueram
Christi libertatem transierunt.

4. Praeterea cum pluribus concionibus R. P. Benedi-
ctus, post pascha et ante, de sanctissimi eucharistiae sa-
cramenti dignitate ageret, ac uemehenter in eos inuehere-
tur qui, omni penitus exhausto rubore, ueritatem eius im-
pudenter atque audacter contra orthodoxae Ecclesiae fi-
dem negare audent, uel ab eius frequentatione fideles, ne-
scio quo pietatis praetextu, reuocare non ueremur, com-
plures eximio huius sacramenti amore sunt accensi.

5. Alii sacramentario atque aliarum haeresum morbo
ac peste infecti, detestandum errorem suum agnoscentes,
haeresi abdicarunt, librosque suos combusserunt. Inter
caeteros autem quidam monachus et sacerdos apostata fa-
ctus, cum perniciosissima hac haeresi laborasset, ad octa-
uum usque annum, immo et uxorem duxisset, concionibus
Patris ad poenitentiam inductus, in monasterium suum est
reuersus.

6. Huc accedit quod ad quadraginta uel quinquaginta
ex primatibus urbis ad Patris conciones compuncti, et cre-
bris eius adhortationibus diuino amore inflammati, uehe-
menter cupientes alienam in posterum ab omni flagitio ui-
tam ducere et christianam pietatem exercere, eodem simul
omnes spiritu conuenerunt, Patrem nostrum super hoc
consulentes; cuius authoritate ac sententia Spiritus Sancti
gratia constituta est congregatio pietatis nomine uocata:
et ab eodem Patre ratio ac uiuendi modus praescriptus est.
Longum nimis esset singula referre, sed ne tacitus omnia
praeteream, summmam totius rei paucis expediam. In pri-

mis omnes istius congregationis oportet selectam propriae,

sanctitatis curam gerere; idcirco singulis diebus matutino
tempore per dimidiam horam Deum precari atque· eius
auxilium petere debent, et noctu ante cubandi horam, sin-
guli quae gesserint, per trientem horae examinare: singulis
etiam quibusque mensibus confitentur, et sacrosantam si-

