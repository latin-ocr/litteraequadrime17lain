5‘2 er'rEnAE QUADRIMESTRES

tem de his omnibus, quae in hoc nostro collegio (diuino
fauente numine) his mensibus quatuor contigisse recor-
damur.

2. Verbum Dei (ut inde sumamus initium unde caetera
bona magna ex parte promanant), maiores in dies prouen-
tus facit, et raro uacuum aut sine magno multarum anima-
rum foenore redit. Singulis diebus dominicis ac reliquis
sanctorum festis in nostra ecclesia non paruo hominum
concursu concionantur nostri.

3. Non desunt quanplurimae religiosae mulieres, quae
adeo animum ad res diuinas conferunt, ut et aliis sint
exemplo, et nostris ΧΨ] Dnum. laudandi magnam sup-
peditent materiam. Confluunt plebei homines, nobilium¹
etiam multi ex distantissimis ciuitatis partibus, hyberno
etiarn tempore, sic laeti festinant ad templum, ut si quando
(quod ipsis raro accidit) concionem iam incoeptam offen-
dant, dolere certe summopere uideantur, ut ex corporis
gestu facile licet coniicere. Reliqui uero mirum dictu quanta
animi auiditate ad audiendum Dei uerbum ferantur. Relin-
quo interim mulieres, quae tam noua diuini uerbi audiendi
uoluntate detinentur, ut absoluta concione, maximo animi
affectu ad nos accedant, num sequenti die futura sit concio
petentes, quando id a concionatore minus acceperint. Quod
si futura sit, ita laetis suscipiunt animis, ut laetitia gestire
uideantur; neque hoc in nostra solum fit ecclesia, sed in di-
uersis etiam locis, quo ex nostris multi concionaturi singu-
lis fere diebus festis accedunt, aliquando sponte sua, inter-
dum etiam multorum nobilium precibus inuitati; quibus si
forte omnibus uellemus satisfacere, non modo- festi, sed re-
liqui quoque dies a nostris concionando insumerentur: quod
tamen nobis per alia non minus necessaria impedimenta
facere minime licet.

4. In xenodochio non modo pauperes aegrotos, tum con-
cionibus tum priuatis exhortationibus adiuuant nostri, sed
complurimas etiam puellas utroque parente (ut dicunt) or-
batas, in moribus instruunt christianis. In aliis quoque piis

