179‚—PERU510 4JUL11 1558 735

obiit septimo idus Martii. Quantum uero desiderium sui,
quantam admirationem reliquerit, declarant eorum sermo-
nes non solum qui domum nostram frequentant, sed quibus
erat notus, erat autem omnibus, Dolent enim uehementer,
quod et patre optimo et egregio consiliario fuerint orbati.
Nam quis eo aut in succurrendo pauperibus diligentior? aut
in consulendo promptior? aut in perferendis laboribus con-
stantior? aut denique in omni uirtutis et pietatis genere fre-
quentior? In quo, cum essent permulta, quae iure optimo
laudare posses (imo uero, nihil omnino quod non posses)
tum illud certe praestantius, quod nullam unquam occasio-
nem iuuandi alterum praetermiserit: imo, si non quaereret,
eam se praetermisisse iudicauerit. Ter aut quater concio-
nabatur in die, ut omittam priuata colloquia, in quibus nun-
quam remissior fuit, quam soleret in concione. Quo quidem,
etsi nihil potest excogitari laboriosius, frangere tamen eius
animum et defatigare non potuit. Quantas uires haberet
charitas, quid pietas ac religio posset, facile in eo deprae-
hendebatur, quod nunquam diligentia refriguit, nunquam
feruor honesti animi atque cupiditas cessauit.

3. Illum nobis acutissimus morbus inopinato abstulit,
Deo reddidit maximo, cuius sacratissimam legem iam fer—
me moriens non sine lachrymis profitebatur. Funus uero
permulti sacerdotes uirique religiosi ac nobiles, cum ma-
gna significatione amoris sui erga nos ac beneuolentiae ho-
nestarunt. De domesticis hactenus.

4. Quod ad scholas pertinet, sunt quidem frequentes, ad
‘200 fere discipulos, quorum ingenia, quo deteriora sunt et
ad uitia procliuiora, eo maior solicitudo adhibetur, atque
idcirco fortasse gratior. Fingunt plerique sese et ad Socie-
tatis institutum accomodant; qui refragantur, aut magi-
strorum consilio retrahuntur, aut poenae metu coercentur.
Confitentur singulis mensibus et in solemnibus diebuS, si
qui forte intercesserint.

5. Omnes uero in bonis literis, quoad cuiusque ingenium
fert, non sine fructu et utilitate uersantur. Vnde fortasse

