79C LITTERAE QUADfflMEs'rREs

stros confessarios libentissime obtulit ad audiendas singu·
larum confession[es]; quam prouintiam ipsc cum caeteris
Patribus nostris diligenter obiuit, non sine maximo mulie-
rum illarum fructu et totius ciuitatis mirabili approbatione.
Quotus quisque enim inuentus esset, qui cum maxime solis
ardore infestaretur, totos dies contereret in audiendis con-
fessionibus? Praeterea quoniam mulieres hae cum liberis
omnino rudes erant et ignarae doctrinae christianae, quippe
quae syluestrem in montibus vitam semper egissent, decre-
uit etiam P. noster rector (ut charitas undique perfecta es-
set) ut quemadmodum iam a peccatorum sordibus per con-
fessionem er[ant] ablutae, ita et instruerentur illis praeser-
tim rebus quas christianos omnes scire oportet, ideoque
fratres nostri iussu sanctissimae obedientiae haec oratoria
circuibant in quibus docebant Pater et Aue Maria caetera—
que quae necessaria videbantur, atque hic fructus eo fuit
uberior, quo frequentior fuit audientium et ignorantium ⁴
numerus. Fuerunt autem sexcentae et eo amplius animae
quae per haec oratoria, quae dixi, erant dispertitae, vnde
ortum est ut dum miseram turcharum seruitutem fugiunt,
in libertatem filiorum Dei fuerint vindicatae, et sedato bar-
barorum tumultu, ad loca propria incolumes liberaeque
redierint. Benedictus Deus, qui hoc periculossissimo tempo-
re, cum angus[tiis] maximis et terrore omnes premere-
mur, tunc inopinato consilio iacentem et afflictum populum
extulit, spir[i]tus autem feroces animosque depressit.

4. In festo sanctissimi corporis Xi., cum de more suppli-
catio solennis per uicos ciuitatis fieri, et per collegium no-
strum singulis annis transire soleat, eodem apparatu (nc
dicam maiori) suscepta a nostris est, quo proximis annis;
excogitata tamen noua inuentione, quae et oculos et aures
pasceret, animosque vehemen[ter] excitaret ad amorem sa-
cramenti. Nam ut ommittam tapetum varietatem, pulchri-
tudinemque quibus uia omn[is] erat ornata, R. P. rector
decerpsit ex Sacra Scriptura potissimum authoritates
quasdam ad dignitatem sacramenti pertinentes in triplici

