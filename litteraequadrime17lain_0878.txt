8:⁷38 LITTERAE QUA DRIMESTRES

est. Illud item silentio non praetereundum esse iudicaui,
quod superioribus diebus domi nostrae contigit, nam cum
mulier quaedam quae a daemone iam octo annos uexaba-
tur‚ in nostrum templum uenisset, eodemque die sanctissi—
mum Christi corpus sumpsisset, subito a daemone corre-
pta, ueluti extra se posita concidit; rogatus autem spiritus
a quodam Patre, quoniam multa quae iam diu contigerant,
et omnibus ignota proferebat, aliquorumque hominum mul-
ta crimina aperiebat (quem fallere uellet) [sz'c], respondit,
seipsum. Cum tamen Pater euangelium et aliqua alia reci-
tasset, adhibito crucis signo, discessit. Mulier uero, quieta
ac tranquilla in astantes oculos, ignorans quorsum ades-
sent, conficiebat, magnoque dolore cordis quo antea octo
iam annos assidue premebatur, liberata est.

5. Haec quoad externos. Domi omnes in dies in Dei
seruitio proficiunt, et in regularum obseruantia, obedien-
tiaeque perfectione quaerenda magnos progressus faciunt.
In hoc collegio erimus circiter 40: quidam uero elapsis die-
bus in nostram Societatem admissus est, qui iam totam
dialecticam audierat, bonae quidem indolis et ingenii, no-
mine Petrus Gondicalus, alii etiam vt admittantur summis
contendunt precibus; alii uero maxime desiderant, et spero
cito petituros. Dominus, quae eius benignitas et bonitas est,
eis et nobis uires atque animum inspiret, vt in proposito
firmi semper permaneamus.

6. Quantum ad studia attinet, mense Septembri omnes
scholastici qui litteris humanioribus operam dabant, exami-
nati sunt, quamplurimique in principio anni ad altiora gy-
mnasia promoti. V nonas Octobris disputationes generales
habitae sunt, quo ad audiendum tum ad argumentandum,
multi doctores, e quibus fuit episcopus targensis ¹ nostrae
Societati nimium deditus, D. Pelasgius 2, magister Pau-
lus, D. Nonius Aluarez, aliique uiri docti canonici ac ma-

¹ Vide pag. S, annot. 3.
² Cf. pag. 198.

