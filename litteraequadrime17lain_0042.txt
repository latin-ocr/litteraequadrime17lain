12 Lir'rERAE QUADRMESTRES

perdita uiuendi ratione reuocant, his moerentibus consola-
tionem adhibent, illos iam fere desperantes ad optimam
spem erigunt, aliis uero aquarn ex fonte publico apportant.
Quibus ex rebus magna ab illis a Deo Opt. Max. laus glo-
riaque tribuitur.

8. Contiones uero de doctrina christiana singulis diebus
dominicis tempore pomeridiano in nostro templo habentur,
ad quas tanta ex tota urbe uirorum ac mulierum confluit
multitudo, ut eos templum, licet mediocre sit, capere non
possit. Itaque maximis ex his concionibus animorum capi-
tur fructus, quem et assiduae illorum confessiones, et sa—
crosancti Christi corporis frequens communicatio, amor,
et ueneratio facile declarant. Tria sunt monasteria sancti-
monialium, quae a Patre rectore mirum in modum summa-
que contentione petuntt ut ad se Patres mittere uelit a qui-
bus ad omnem uirtutem ac sanctimoniam instrui possint.

Q. Vnaquaque hebdmnada magnus uirorum mulierum-
que numerus in nostro templo de peccatis confitetur, iidem-
que Christi corpus sumunt, inter quos multi nobiles, multi
etiam magnae autoritatis uiri. Nullum enim fere in tota
urbe est templum quo se plures uiri nobiles conferant,
maxime ad peccata confitenda. Et qui semel apud nostros
peccata sunt confessi, non solum iterum ac saepius idem
faciunt, sed etiam obligatos se quodammodo esse existi-
mant ad omnino honestissime uiuendum. Vnde fit. ut etiam
a minimis erratis quam diligentissime caueant3 et illa quae„
antea approbabant, nunc fugiant ac execrentur. Denique
uirtutes illas uere christianas maxima cura studioque se-
ctantur. Christus Opt. Max. eis constantiam tribuat, qua
uitiis omnibus superatis, liberi et expediti in uirtute pro-
grediantur, Δ

10. De nostris haec scribenda occurrunt. Omnes, tam
sacerdotes quam fratres, regulas nostras diligentissime
seruant3 et quanuis ita sit, tamen poenitentiae non desunt,

²¹ Haec L> vv. Polancs numu addita suns.

 

