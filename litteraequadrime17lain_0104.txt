72 LITTERAE QUADRIMESTRES

plioris, nulla mihi apud amicos spes affulget, nisi graues
istas molestias, ex quibus spe non dubia incredibilem sumus-
vtilitatem tandem collecturi, in nouae scholae aedificatio-
nem paucis, Vt spero, mensibus perficiendam, patienter fe-
ramus.

3. Ante natalem Saluatoris nostri Jesu Christi ad con-
fessionis sacramentum omnes suscepti sunt, nemine refra—
gante, demirantibus quamplurimis, parentibus stupore in-
solito affectis, quorum improbitas nunc ab ipsis quos lacta-
uerunt, tanquam foedissima exprobratur, reuelatur, atque
vt detestabilis conuincitur, qui contra communem Vsum,
exemplum disciplinae a rudibus pueris capiunt, virtutes

hauriunt, et in vera pietate et christiana religione ab ipsis ·

denique, quibus normam viuendi praeberent, erudiuntur,
dirigunturque. Siquidem, nato Christo redemptore nostro,
23 ex maioribus sacrae communionis participes effecti, in-
comparabilem nobis ipsis et sacro assistentibus laetitiam
pepererunt, ordine, decentia, ac singulari honoris exhibi-
tione nunquam antehac visa, qua puerum Iesum, qui pueris
caelorum regnum promisit ¹, pueri, stupentibus matribus,
reliquis attonitis, hospitio vnanimes exceperunt. Quid repe·
riri tam eximium et expectandum in hac prouincia potest,
quarn quod illi, quibus adhuc lacte fere opus est, solidum
cibum praebeant nutrientibus, parentes bonorum operum
admoneant, omnesque ad pia et laudata christianae religio-
nis officia exemplis prouocent, instigent, adhortenturque?
Quae opera non mediocrem medios inter ciues nobilitatem
ignotis conflauit.

4. Quatuor illis praefecimus magistros germanos, licet
duabus tantum classibus et inferioribus imperent. His spe-
ctaculis accesserunt disertissimae atque ipsam, vt autho-
rem suum declararent, spirantes Italiam, orationes elegan-
tes. Isthaec studia, actioneS, conatusque hoc lucri dederunt,
vt tota ciuitas plena sit erga nos clementiae, mansuetudi-

¹ MATTH„ XVIII, 3*

