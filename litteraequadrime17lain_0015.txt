PRAEFATIO lx

Georgius Mercato‚ die 25 Octobris anni 1555 e collegio pa-
normitano scripsit3 eam tamen amputatam a nobis invenies.

At vero estne quadrimestrium scriptoribus tanta in
augendo libertas, ut fides historica his monumentis denega-
ri debeat aut saltem possit? Neutrum putamus. Primum
quidem quia in multis epistolis nullum illius amplificationis
oratoriae vestigium apparet3 confer v. c.‚ colonienses epi-
stolas Kesselii‚ Costeri, Rethii; barcinonenses Joannis Gesti
rectoris, lauretanas Oliverii Manarei, sardiniense-s Petri
Spiga missionarii‚ et plurimas alias Deinde quia res ipsae
non raro amplificationem vix ferunt, v. g. cum agitur de
nostrorum numero, de scriptoribus in schola explicatis, de
collegii aedificationibus, de aliis multis. Tertio quia pru-
dens lector facile res ipsas a dicendi modo secernet.

Quarto, et haec quidem maximi momenti ratio est, quia
testis ille habendus est fide dignus, qui ren] de qua loquitur
bene novit, neque auditorem vel lectorem decipere inten-
dit. Atqui quadrimestrium scriptores primum quidem de re-
bus loquuntur, quibus saepissime ipsi interfuerunt, aut ab
aequalibus, easdem cognoscentibus, audierunt. Quin autem
probi fuerint iidem viri, quique proinde lectores decipere
noluerint, nemini sine causa in dubium vocare licet. Quas
quidem testium fide dignorum conditiones duas, eo magis in
quadrimestrium litterarum auctoribus agnoscimus, quia hi
aut viri erant aetate et muneribus graves, authorum nomi-
ne plerumque scribebant.

Adde quod hae litterae, vi legum nostrarum jussuque
moderatorum scriptae, Romae a Polanco accuratissime
emendatae et in omnes Societatis provincias missae, a no-
stris omnibus et ab externis nonnullis ad veram de Socie-
tatis rebus ac personis notitiam obtinendam legebantur.
Ejusmodi documenta omnia, vel potius genus ipsum, falsi-
tatis insimulare, num rationi consentaneum dixeris?

Itaque litterae quadrimestres veluti fontes e quibus
vera historia ex parte fluit a gravissimis auctoribus cum
antiquis tum recentioribus usurpatae sunt. E primis illis

