10 LITTERAE QUA DRIMESTRES

etiam externorum. Habentur enim singulis diebus sabati ἃ
disputationes, praeter eas quas inter se discipuli quotidie
habent, ad quas nonnulli alii ueniunt, a quibus contra dispu-
tatur, quod item a Patre Leone nostrisque nonnullis fit. Ex
quibus aliisque exercitationibus magnos fructus discipuli
percipiunt.

3. Praeter hos praeceptores, quos supra nominaui,
adest etiam frater quidam quasi subsidiarius miles, ad eos
casus paratus, qui saepe euenire solent, et ad eos exami-
nandos, qui fere quotidie discendi gratia ad nostras scholas
ueniunt. Ex quo fit, ut in dies singulos discipulorum crescat
numerus; et multo maior fore uidetur, si hoc anno agri
spem futurae ubertatis coeperint ostendere.

4. Hi, qui sunt t'ere trecenti⁷ diligentissime docentur,

non solum literas sed etiam uirtutem; et in utroque non
mediocres faciunt progressus. Peccata namque saepe con-
fitentur, et sacrosanctum Christi corpus frequenter acci—
piunt.
5. Adhibetur autem a magistris summa cura et diligen-
tia in eorum animis tum literarum eruditione ornandis, tum
etiam christiana pietate imbuendis. Qui quidem labor, ut
multis signis iudicare licet, maximo cum fructu suscipi
uidetur. Faciat Deus Opt. Maxi. ut haec omnia ad honorem
ipsius laudemque dirigantur. Hactenus de scholis.

6. Principis autem cardinalis erga nos animum, etsi
multis iam literis hinc missis tibi, Pater colende, satis co-
gnitum perspectumque esse confidimus, tamen illius *in nos
singularis beneuolentia efficit, ut nullas literas sine tanti
amoris mentione ire patiamur. Maxima enim nos humanita-
te liberalitateque complectitur, omnia nostra grata illi
atque iucunda sunt. Nec solum praesens multa nobis singu-
laris cuiusdam amoris signa ostendit, sed multo id magis
absens literis, quas ad suos mittit, significat. Quibus etiam
saepe imperat, ut diligenter prouideant ne quid nobis desit.

²² Prius Saturni.

