209.—V1x120130NA 31 0010szss 1558 857

ad verum et legitimum Dei cultum sacris exhortationibus re-
ducere atque excitare possit. Nec segniter sane huc conten-
dit; siquidem omissa philosophiae publica in archigymnasio
viennensi praelectione, theologicis studiis animum adiicere
statuit, et iam a caesarea maiestate, Rdi. P. Victoriae in-
tercessione, obtinuit quae ad haec eius studia fouenda vide·
bantur necessaria.

6. Difficile equidem dictu quam graues hic persecutio-
nes patiantur qui pie volunt viuere in Christo. Nihilominus
tamen non infrequentem hic videas piorum hominum nu-
merum, qui quidem tanto sunt in fide probatiores, quanto
maioribus ab aduersariis onerantur calumniis, et iniquio-
ribus opprimuntur accusationibus. Nos certe parum vel ni-
hil patimur, vt qui dorni plurimum delitescamus et diuinis
mutuo nos solemur sermonibus Quod si foras sit prodeun-
dum, nostra ita Dei gratia tractamus negotia, vt cauillan-
di locum nullum relinquamus. Tota itaque vis belli in bo·
nos catholicos conuertitur, qui haereticorum commercia,
etiamsi velint, fugere non possunt3 cumque aliud solatium
non inueniant, ad nos confugere solent et sua nobis aperi·
re discrimina.

7. Verum vt alia nostrorum persequar exercitia, festis
diebus xenodochia et carceres inuisere solent, et ad pa-
tientiam, confessionem ac similia christiani hominis officia
exhortari. Nec frustra hic laboratur: primum enim effici-
tur vt multi sua peccata confiteantur, qui vel non ea confi-
tenda esse persuasum habent, vt ipse ego experientia didi-
ci, vel si maxime velint, alterius copiam confessoris aegre
impetrant. In carceribus haec est difficultas, quod ante
mortis sententiam difficulter ipsi rei confiteri sinantur3 non
poenitendum tamen hic fructum faciunt nostri, dum multi
eorum monitionibus confortati animaequiores redduntur,
qui in desperationis alioqui barathrum sese erant praecipi-
taturi. Praeclusus erat hisce diebus nostris ad pauperculos
istos aditus, propterea quod quidam post extortam omnium
quorum sibi conscius erat scelerum propalationem, non

