isa-humo 16JUL11 1533 751

Verum, ne breuitatis fines transeam, his omissis, bre-
uissime prosequar quibus obedientiae uotis satisfaciam.
Atque ea prius dicam unde R. Ρ. tua singula melius intelli-
gere, et quae necessario praetermittenda censeO, facilius
>coniectura perspicere ualeat.

2. Cum igitur R. P. Benedictus sacrosanto quadrage-
narii ieiunii tempore, paulo antequam Venetias proficisce-
retur, Pataui se concionaturum publice promisisset, accidit
ut, grauioribus quibusdam negotiis impeditus, Venetiis diu-
tius immoraretur: quamobrem patauini, sacro tempore ap-
propinquante, uerentes ne forte venetum precibus uel
ipsius senatus auctoritate coactus, promissa non faceret,
illius reditus adeo solliciti erant, ut nobis assiduis de eo in-
terrogationibus molestiam fere parerent; Patrem uero
compluribus ac crebris litteris euocare non cessarent, pol-
licitationes multaS, nec non certissimas spes huius loci
episcopatus addentes. Postremo autem, morae omnis im-
patientes, Venetias complures profecti non prius illinc
discedere uoluerunt, quam Patrem una secum deducerent.
Quamobrem haud difficile quilibet ex lioc intelligere potest,
quantum concionibus suis profecerit. Etenim clementissi-
mus et benignissimus Deus, qui summum desiderium atque
amorem diuinae legis populo tribuit, idem post alacriter
omnia perficiendi gratiam concessit. Tali autem studio
audiendi Patris nostri uniuersus populus flagrabat, ut tanta
hominum frequentia ad eius conciones undecunque concur-
reret, quantam uix unquam ullus hic meminisse uideatur.

3. Cunctorum uero interioris erga Deum affectus per-
multa extant indicia. Nam praeter eleemosinas ingentes et
in hac urbe (ut asserunt) non amplius uisas quibus innu-
meris pauperibus, et nonnullis etiam monasteriis subueni-
tur, confessiones nunquam frequentiores fuerunt. Plurimi
praeterea, non hoc contenti, totius uitae suae crimina Pa-
tribus nostris sunt confessi: inter quos consanguinei multi,
uxores et uiri, filii atque parentes grauiter sibi inuicem in-
fensi, maxima Dei benignitate reconciliati atque in pristi-

