179.—PERi·s1‹) 4 ⁵Ian 15:38 737

rentur. Augetur in dies confitentium numerus, atque incre-
dibiles fructus reportant.

8. Accidit enim inter alia, ut cum uir quidam fratrem¹
suurn, a quo se extorquere aliquid sperabat, in periculum.
capitis uellet adducere, quod ille iam pridem utriusque fra·
trem maiorem natu interfecisset, et iam prope non iure le-
gum aut iudiciorum contenderet, sed armis quoque certa-
retur3 eam ornnem controuersiam Pr. 'rector diuino auxi-
lio diremerit et inimicissimos fratres ab intestino odio ad
summam gratiam et beneuolentiam reuocarit. Alius uero,
qui multos annos graue quoddam peccatum in confessione
celarat, tandem adductus est ut confiteretur, seque contra-
cta uitiorum mole ac magnitudine liberaret. Tum alius, qui
septem annos turpissime uixerat ob impudicae mulieris con-
suetudinem, ab illa tandem abductus est, ac uidetur omnino
mores pristinos immutasse. Foeminam praeterea nescio
quam, humanae naturae hostis eo temeritatis adegerat, ut
de diuina misericordia omni ex parte desperaret, sibique
persuaderet Deum optimum non posse, nec dolenti quidem
sibi tantam atrocitatem criminum condonare, parumque
abfuit, quin sibi mortem consciuerit. Pater autem, omni
errore sublato, eam ipsam in meliorem mentem ex summa
insania et desperatione traduxit.

9. Carcerem ac xenodochia (quod diligenter a nostris
curari solet) raro inuisimus, nisi rogati, ne fortasse aliis vi-
ris religiosis, quibus iam diu ea cura commissa est, iniu-
riam facere uideamur.

10. His rebus augetur in nos ciuium amor et obseruan-
tia singularis, neque nobis patiuntur aliquid unquam dees-
se. Gubernator huius vrbis, quae ad nos pertinent, et curat
et tuetur diligentissime. Rdus. autem episcopus ¹ nec rebus
nec authoritate deest. At vero amplissimo cardinali peru-
sino 2, cuius exstant in nos beneficia maxima, dici non
potest quantae curae simus.

 

 

¹ Vide pag. 477, annot. 3.
² Pag. 478, annot. 1.
L1TT1-:RAE QUADR1MESTRES. TOM. V. 47

