431, LITTERAE QUADRIMESTRES

incipit, tamque et eleaemosyni's et aliis piis operibus habe-
nas remittit, ut quasi quaedam noua lux huic afflictae dio-
caesi affulsisse repente uideatur. Se praesente sacris ini-
tiandos explorari jubet, ordinibus proximis ipse praefuit,
nec ad eos quoslibet citra delectum (quemadmodum fieri
antea solitum erat), sed in litteris prouectos admittit. Ita-
que multos qui facilius et nullo negotio ab eo sacros ordi-
nes impetrare sperabant, qua de causa eos in ejus aduen-
tum distulerant, spes haec lusit, cum turpi repulsa fuerint
notati. Quae res non mediocriter conferet litterarum stu-
diis promouendis, quae sic ante jacebant. Iis rebus sumam
de se existimationem concitauit, quam faxit diuina beni-
gnitas, ut sustinere et tueri possit. In nos autem sic est af-
fectus, ut omnia ad praescriptum Patris rectoris facere ui-
deatur, quem ad se in negotiis arduis admittit, eundemque
adesse uoluit in decessu cognati cujusdam sui, qua[e] ³ res
ualde aedificatum ipsum reddidit, id quod elaeaemosyna ·
hoc pascha ultra solitam in nos collata declaratum est.

3. In eam autem sumus spem erecti, superis annuenti-
bus, nisi fato fuerit interceptus, daturum nobis domum ubi
commodius nostrae Societatis mini[s]teriis uacare possi-
mus; nam cum ad uiginti hic commoremur, adeo domus
angustiis premimur, ut multae cellulae binos, nonnullae
ternos accipiant3 quibus rebus est effectum, ut gymnasium
unum in triclinii, triclinium autem pristinum in cellarum
usus sint conuersa. Nam de sacelli exigua capacitate nihil
est quod dicam, cum sacrificum ipsum sacro altari assi-
stentem confussa foeminarum turba circunstet, Quarum
accessus cancellis si uellis arcere, ubi consistant profecto
loci nihil erit. Itaque uiuimus ut quimus, quando ut uolu-
mus non licet. Uerum profecto cur conqueramur causae
nihil est, si ad semirutum illud behtlemithicum stabulum,
cunctis regum aulis jure praeferendum, mentis aciem con-
uertere uelimus. Sed nescio quo pacto pietatis obtentU,

 

³ Abscisa charta lzsc et inferius

