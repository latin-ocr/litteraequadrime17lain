930 LITTERAE QUADRIMESTRES

blice populum a nostrorum societate auerteret, quin et
merces nostris uendi prohiberet, quorum animus ita in no—
stros exasperarat, ut quadam uice quosdam nostros pueri
lapidibus impeterent et ciuitate eiicerent. Quod animaduer-
tens quidam egregius adolescens, antea optime in nos af-
fectus, ignarus nimirum Christi militiae, delicatus tyro, ef—
feminatus Xhi. miles, amicus prosperitatis, inimicus ad
Xpi. crucis aspectum, subito animo cepit a nobis alienari.
Inter haec tamen omnia Zitauiae S. Francisci monasterium
nobis est resignatum. Faxit Dominus ut non modo praelu-
dat satan, sed et omnes sui furoris sagittas eiaculetur, ut
Xri. operariis aduentantibus liberius omne eiuS, quod ibi-
dem occupauit, euastetur regnum.

10. Atque de fratrum quoque domesticis exercitiis ne
quid praetermittatur, omnes quotidie in spiritu proficiunt,
humilitati et charitati se plurimum dedentes. Vota quoque
nonnulli emiserunt non mediocri animarum consolatione,
quorum est unus Wolfgangus, quem et sacerdotio dedicari
cuperet P. rector, cum nouum alioqui sit in his terris et
suspectum, eum concionandi obire munus qui sacris non sit
initiatus. lubeat T. R. P. quod ad Dei gloriam expediet.
Fratres (prout R. P. Victoria mandauerat) *¹ in classes sunt
diuisi, mutatis uicibus et diuersis diebus, ut diligentius se in
literis exerceant, unus rhetoricam, alter copiam, tertius
Virgilium legit, qui, pro paucitate qua nunc sumus, uel do-
mesticis negotiis uel classium quibus fere omnes destinen-
tur, non contemnendam in litteris faciunt progressionem.
Tres sunt sacerdotes quibus ego his elapsis diebus ², quain-
uis diutius illud onus declinare cupiissem (ut uere fatear)
tanquam abortiuus, iussu T. P. et sanctae obedientiae, sum
adiunctus, qui quo inutilior, quanto abiectior, quanto indi-
gnior munere tanto, eo diligentius tuam obtestor paternita-
tem, quae illud imposuit, ut suis orationibus Deum obse-

¹ Vide pag. 432.
'¹ Supra, pag. 5213.

