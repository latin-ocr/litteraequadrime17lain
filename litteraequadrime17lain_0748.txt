71⁴2 LITTERAE QUADRIMESTRFs

ea vrbe, certe hac proxima quadragesima frequentior mul·
to ad extremum vsque diem hominum turba euangelicum
munus decorabat. Ad dominicae passionis itidemque pa-
schae solennitatis conciones supra decern hominum milia
confluxisse, vulgaris sama atque adeo hominum haud vul-
garium iudicium fert constantissime3 fiebat enim Vtraque
concio in amplissimo abbatis granario quod tantae multi-
tudinis facile capax est. Christo honor esto et gloria. A
paschate nusquam praeterquam Bilhomi concionatus sum,
exceptis feriis dominicae ascensionis apud Montemferran
dum. Quantus sit euangelii fructus et Bilhomi et passim ali-
bi, liquet ex affectu nos conuocantium et ad aedes nostras
ceu ad asylum concurrentium. Vrgemur importunis preci-
bus nos inuitantium, et cogimur occupationis necessariae
praetextu excusare nos facultatem nobis negatam constan-
ter affirmantes. P. quidem Hieronymus praefecturae, ego
vero professionis theologicae legitima ratione, ne graua-·
tim repulsam ferant, me tueor. Domini brauatenses‚ quos
vulgo bryoudenses nuncupamus, ciuesque Montisferrandi
atque adeo amici clarmontenses, proximi anni quadra-
gesima ecclesiasten me flagitant, ac Dum. episcopum pre-
cibus exorare decreuere, vt votis ipsorum patrocinetur.
Feriis potissimum solennibus hinc inde inuitamur ad munus
euangelicum. Hoc vero luculentissimum messis argumen-
tum euangelicae obseruamus, quod a concionibus ad poeni-
tentium confessiones audiendas requiramur.

4. Sane quantum ad sacrosanctum sacramentorum mi*
misterium attinet, sacerdotes collegii hac quadragesima oc-
cupatissimi fuere, inuitati ab ipsis vicariis ad id muneris
obeundum sub ferias paschales. Ego quoque Ryomi, alio-
quin satis occupatus, temporis occasionem poenitentium
reconciliationi suffurabar, feriis paschae confitentium tur-
ba prorsus obrutus. Confessiones aliquot generales cum
vberi fructu factae sunt Bilhomi. Feriis pentecostes nume-
rosa communicantium multitudo ad altare nostrum sacram
eucharistiam sumpsit, et promiscui status et Vtriusque se-

