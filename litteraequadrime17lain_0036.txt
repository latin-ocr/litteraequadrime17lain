6 LITTERAE QUADRIMESTRES

huius nostri collegii gandiensis his quatuor mensibus pro·
xime praeteritis, admodum Reuerende Pater, his literis
breui te faciam certiorem.

2. Magna est hominum multitudo, quae solet diebus do·
minicis atque festis ad nostras aedes sacras conuenire, tam
percipiendorum sacramentorum causa, quam audiendarum
concionum. Habentur enim in nostro templo perpetuo die-
bus dominicis sacrae conciones, et aliis celeberrimis festis,
in quibus ad vesperam ibidem doctrina christiana cum ex-
planatione diligenti articulorum fidei, praeceptorum legis et
Ecclesiae docetur publica concione.

3. Instruuntur praeterea in eadem doctrina praedictis
diebus absoluta concione pueri, cui non erubescunt interes-

se maiores natu, quam illi cantitant (quo facilius in animum
illabatur) cantu remisso, suaui, et rei propositae maxime
accomodato.

4. Qui ad nos frequenter, gratia confitendi peccata, et
percipiendae sacrae communionis accedunt, sunt amplius
ducenti: ex quibus alii octauo quoque die, alii quinto deci-
mo, alii quotoquoque mense idem praestant, vt taceam
alios qui eisdem sanctis studiis alibi incumbunt: quod mi-
randum est, in oppido praesertim tam exiguo.

5. Cum in pentecoste. jubileus ad nos missus indicere-
tur 1, numine Dei factum est, vt eo tempore plus quadrin-
gentis perciperent eucharistiam in nostro templo. Quod si
nostri et aliorum templorum summam velimus facere, fue—³
runt amplius mille et quingenti.

6. Cunctus hic populus est valde addictus Societati,

praesertim huic collegio nunc magis quam vnquam fuerit;
ad quod fit frequens concursus multorum flagitantium no-

stram operam, quam Patres, oblata occasione, libentissime
praestant. Solent enim accedere ad aegros volentes confi-

teri peccata sua: quibus si contigerit animam agere, etiam
praesto sunt.

 

¹ «Jubilaeum etiam, a Paulo IV pro pace inter principes christianos

concessum, ad varia loca missum est.» POLANCUS, Clzron„ VI, 16.

