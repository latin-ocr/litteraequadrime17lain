654 L1rrERAE QUADR1MESTRES

carcer assumpserat), dimittebantur: mulieribus quoque
nonnullis, nobilibus quidem sed maxima rerum laboranti-
bus inopia, satis superque, ut temporis patiebatur occasio,
ab aliquibus nostrorum Patrum persuasionibus adductis
consultum est.

5. Huc etiam pertinere uidetur quod hac praesertim
quadragesima tot concionatores ex nostris ad diuersa loca
summis precibus accersebantur, ut si satisfacere omnibus
reuerendus Pr. rector ¹ forte uoluisset, nemo equidem
domi qui necessaria curaret, adfuisset. Ac illud ego fate—
bor, qui hic natus morem ciuitatis probe noui, non modo
nouum et inauditum mihi fuisse uisum, sed quod nunquam
antea futurum, si quis dixisset, ausus fuissem affirmare.
Satisfactum est tamen pluribus quam credidissem.

6. Nec reticebo hic quod post resurrectionem Domini
accidisse summa cum uoluptate recordamur. Iubilaeus nu-
per ad nostras partes transmissus multos cum uiros tum .
mulieres ad nostros pellexit Patres, qui etsi proxima qua-
dragesima nostris confessi sanctissimum sumpsissent sa-
cramentum, rursus tamen in nostro templo, tunc certe an-
gustO, eisdem confessi eundem cibum et potum degusta-
runt, quos plures fuisse nostra omnium opinione non dubi-
to. Sit Dominus in his omnibus benedictus.

7. Quoad mussaeum hoc nostrum studiosorumque mul-
tiplicem pertinet frugem, illud latere Reueren. P. tuam
minime uelim, qnod etsi saepius scripsimus, repetendum
id tmm’n arbitror. Omnes scholares quotquot nostram fre-
quentant academiam, in suis quisque scholis pro more
exercentur non in literis modo, sed (quod nostra interesse
magis existimamus) in spiritu, ac optimis officii rationibus
Multi enim in principiis ac fundamentis grammatices, non-
nulli in epistolis componendis ac uersibus, aliqui in oratio-
nibus lucubrandis exercentur. His adduntur disputationes
in rhetorica praecipue ac dialectica, ubi non solum quibus-

¹ P. Paulus de Achilles.

 

