550 LITTERAE QUA 15›1<1MESTRES

dem nunc recte se habent. Magister. Oliuerius ¹ febrim quar-
tanam iam supra sex menses patitur, nec speramus morbi
remedium ante vernum tempus. Nemo nostrum extitit qui.
morbi nuncium non viderit, aliisque metum non incusserit.
Quantum vero ad animorum conditionem attinet, Vniuersi
fraternae charitatis ac pacis inuiolabili societate coniun-
cti, humilis obedientiae studioso obsequio talentum suae
fidei concreditum cum vberrimo foenore Domino reddere
laborant obnixe.

lO. Si collegii erigendi dotandique spem non modo con·
ceptam, verum et prope enatam spectemus, est quod abun-
de benignissimum Christi faumem per D. episcopi benefi-
centiam coeptis nostris aspirantem gratulemur. Postea-
quam solum collegio extruendo destinatum impensis epi-
scopi redemptum, in nostram potestatem cessit, cumulatis-
simi lapidum iaciendo fundamento acerui congesti sunt3
quin etiam quamplurimi lapides mole ingentes, ac saxa
molaria permagnis impendiis quotidie aduehuntur structu-
rae aedificii perpolienda. Si Patrum nostrorum reditus fo-
ret maturior, tantum negotium inchoatum promoueretur
quam ocyssime: quos quidem incolumes proximo Mayo
anhelo spiritu praestolamur. Rdus. Dns. episcopus aequo
animo tulit ipsorum adeo diuturnam absentiam, quorum-
tamen haud mediocri tangitur desiderio, Morbi discrimine
laborauit periculosissimo cum exigua prolixioris vitae fidu-
cia: qui tandem ad pristinam valetudinem conualuit. Ex fra-
tris Dni. de Nantoillet morte haud leuem aegritudinem ani—
mi corporisque conceperat, quam paulatim remisit ac miti-
gauit. Expectatur a nobis proximo vere, diu desideratus„
Nuperrime per literas insignem erga Societatem affectum,
exhibentes, mihi iniunxit, vt proximam quadragesimam'
apud ryomenses transigerem, verbo Dei praedicando;
cuius auctoritate ciuium eius vrbis petitioni obtemperare
debeo ac volo. Non desunt in ea vrbe qui collegii Societa-

¹ P. Oliverius Du Hamel.

 

