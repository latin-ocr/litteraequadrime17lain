‘203s—H15PAL1 7 OcTossRis 1558 829

duci debet, his praesertim temporibus calamitosis, ubi
occultae haereses, lutherismi plurimi, longe lateque urbem
hanc labefactantes nunc demum suppullularunt; adeo ut
multos apud populum magni nominis· uiros cancer iste in-
fecerit, serpserit, et medullitus corroserit. Placuit vero
Patri misericordiarum, qui hunc Hispaniarum angulum ab
hoc praesentissimo ueneno hactenus praeseruauit, quique
illum velut terrestrem pasadissum flammeo gladio atque
versatili, nempe sanctae Inquisitionis munere, custodiuit,
antiquae serpentis insidias detegi, sinuosos flexus inuesti-
gari et bestiam hanc ascendentem de abysso subolfieri.
Quaeruntur complices, ligantur matronae, promiscuum
vulgus trahitur, post comprehensa dogmatistarum capita,
si modo capita, et non potius acephalum corpus sit dicen-
dum, quod Ecclesiae caput mente sacrilega abnegat ¹. Sim-
bolum autern nostrum Christus est, Ecclesia est, et qui
Xpi. vicem in terris gerit; quod usque adeo apud omnium
aures inualuit, ut et inimici nostri sint judices, nempe vul-
peculae quae vineam Dei sabbaoth demoliri machina-
bantur.

2. Contigit enim abhinc paucis diebus paschillum quen-
· dam gradibus maioris Ecclesiae hujus urbis affixum, et
⁴materno sermone conditum reperiri, qui ad literam sic
habebat: ‹† Ihs. Maria. Quisquis doceri velit doctrinam
xpianam. Sancti Officii, repetat limina Societatis Ihu. ibi
enim docebitur, modo ne juret aut cartharum ludum exer-
ceat.» Quod cum sacerdos quidam probatae vitae ac no-
bis conjunctus valde, resciret, ecce, inquit, Cayphas alter,
qui corrupto animo prophetauit 2'. At vero inquisitores, qui
tam sunt negotio nostro propensi, ut et hospitiolum no-
strum visitare et apud nos tenue prandium interdum sume-
re non dedignentur, conscii facti, gaudemus, inquiunt,

¹ Vide. sis, MENENDEZ PELm-o, Historia de los Heterodoxos espa-
noles, II, cap. IX.
‘·' Cf. JOANN„ XI, 51.

