198 LITTERAE QUADRIMEs'rR as

aliquantulum temporis in unaquaque schola magistris au-
diendis consumpsisset, ad dialecticae ludum uenit, ubi fere
horam commoratus, primo praeceptorem ¹ exponentem,
deinde discipulos inter se disputantes audiuit, indeque egre-
diens, uicerunt (inquit) opinionem meam, non enim diale-
cticos tam breui tempore tales posse esse putabat, quales.
tunc illo praesente se praestiterunt. Quare et uultu et uer-
bis singularem animi laetitiam prae se ferenS, cum gau-
dium suum et Patri rectori et omnibus qui aderant osten-
disset, domum laetus discessit.

2. Sed ut dialecticorum profectus magis perspiceretur,
constituit Pater rector, ut disputationes publice haberentur,
eisque dies totus daretur, quo liberius iis qui conuenissent,
contra disputare liceret, quam quidem rem principi cardi-
nali significauit: se ille uelle ac uehementer cupere respon-
dit. Dies igitur disputationibus destinatus et constitutus
est. Duo ex discipulis se ad defendendum praepararunt,
tradita sunt typis pronunciata quae in disputationibus erant
sustinenda, et ad multos uiros doctos atque etiam religio-
sos fuerunt delata3 qui et libentissime acceperunt et se ad
certamen diligentissime compararunt. Ubi ergo dies prae-
stitutus aduenit, fit hominum doctorum frequens ad colle-
gium nostrum concursus, erat nanque dialecticorum scho-
la tapetibus ornata, subseliis caeterisque rebus necessariis
instructa. Adfuit autem imprimis cardinalis, et eos qui dis-
putaturi erant a turba diremit, ordineque per sedilia loca-
uit, inter quos fuit episcopus targensis ², cui primus con-
cessus est ad disputandum locus; hunc uero subsecutus est
Pelagius Rodericus, sacrosanctae theologiae doctor, vir
peracutus in disserendo, quam etiam laudern Lutetiae Pa-.
risiorum omnium praedicatione est consequutus; deinde
reliqui omnes, habita cuiusque dignitatis ratione, ex ordine
argumentati sunt. Itaque, aliis oppugnantibus, propugnan-

 

¹ Is fuisse videtur P. Ignatius Martinez (Martius). Cf. POLANCUM,
Chron„ VI, 751.
² Vide superius, pag. S, annot. 2.

