SOs—FERRARlA 13 AUGUSTI 1557 325

bene erga a nos affectum esse multumque nobis tribuere ¹.
Nam cum interrogaret nos de eorum numero, qui apud nos
confitentur, eique responderemus esse admodum frequen-
tem, mirum in modum est laetatus. Cumque rogaremus ab
eo quid nobis agendum esset cum iis, qui quadragesimale
ieiunium non obseruarent‚ praesertim si prius ab eo ueniam
non impetrassent, ille respondit se nobis omnibus faculta-
tem dispensandi, quandocunque expedire iudicaremus, li-
benter dare3 quin etiam adiecit se adeo nostrae et doctri-
nae et pietati confidere, ut omnino ratum habeat atque pro-
bet quicquid nobis faciendum uideatur. Hic idem cum duas
honestas puellas iudaeas ad fidem conuertendas apud quas-
dam nobilissimas matronas in tuto collocasset, noluit eas
cathechizandas aliis committere quam nostriS‚ ac singulari
quodam affectu nobis illud negocium demandauit, si id sine
nostro incommodo facere possemus; quod effecimus foelici-
terque nobis cessit, Deo duce. Nam et puelle iudeae (ut
erant bono facilique ingenio) multum profecerunt, et nobi-
les illae matronae et grandiores natu puellae (quae fere
semper iudaearum institutioni intererant) non mediocrem
fructum inde tulerunt. Nobis quoque curam dedit ut iu-
daeum quendam ad xianam. religionem institueremus,
quod effectum est, Iesu fauente. Nam et baptizatus est, et
iam uitam xiano. homine dignam degit. At quoties eum
adi1nUS‚ idem ipse nos multa benignitate et familiaritate ex-
cipit, multaque beneuolentiae signa ostendit. Quin etiam
unum ex Patribus nostris Romam proficiscentem cogebat
ut certos nummos aureos in sumptum itineris acciperet:
quos noster ille pro sua modestia renuit.

a ergo ms.

¹ Episcopus ferrariensis ab anno 1553, juxta UGHELLUM (Italia sacra,
II, 557), erat Aloysius, Herculis H, ducis Ferrariae, filius. De quo idem
auctor: <<usus suffraganeo est in ferrariensis ecclesiae administratione
Alphonso Rossetto, episcopo comaclensi; in quem post duodecim annos
sacerdotium illud conferendum curauit.»

