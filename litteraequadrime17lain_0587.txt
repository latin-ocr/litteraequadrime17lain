143.—Bn„1„omo 5 FEBRUARH 1558 551

tis dumtaxat ad sacramentorum et euangelii ministerium
erectionem centum coronatorum priuato impendio se pro·
moturos, testati sunt praeterito aduentu.

11. Demiramur Christi Jesu gratiam, qua Societatem
suam prosequi dignatur ad animarum passim conuersio-
nem consolationemque. Nobiles permulti mox nos accer-
sunt, quoties morbus ipsis grauius minatur periculum. Quin
et canonici in sinum nostrum conscientiae arcanum depo-
nere gaudent. Dns. vicarius generalis Rdi. episcopi, Bou-
tinellus, sub mortis diem, nobis accersitis, nostro ministe-
rio poenitentiae simul et eucharistiae sacramenta percepit
cum vberrima astantium consolatione, et perfecta sui in
meam fidem resignatione. Pudebat me meae superbiae,
dum obseruarem in venerando sene, prope octogenario,
tantam humilitatem et obedientiam. Sat scio animam ipsius
vestrae erga eum charitati commendatissimam fore. Certe
si quando vllum vrget periculum mox ad Societatis praesi-
dium, consilii auxiliique gratia, tanquam ad asylum recur-
ritur, non modo Biliomi, sed et in celeberrimis vrbibus ac
castellis nobilium, si quando nostri copia illis detur, quin
et frequentissime aut hinc alio accersimur, et aliunde huc
ad nos alii conuolant. Societatis armis spiritalibus, sacri-
ficiis nimirum atque orationibus plurimum fidunt infirmi, et
graui impedimento alicui intricati, e quo commode se ex-
pedire nequeunt. Viget denique ac floret Societatis jesu
nomen vbique in hac aruernorum regione ac'vicinis locis.
Certe oratio in synodo pastorum Claromonte post ferias
Diui Lucae iterum a me habita, quemadmodum ea quae
secundo abhinc anno a me habita erat; maxime vero ora-
tio illa insignis a praeposito nostro, Dno. Baptista, supe-
riori anno declamata, haud vulgarem Societatis famam
sparsit ad Christi Jesu honorem. Doctrinae christianae
praelectio juuentutem ad pietatis incrementum hoc anno
multum promouit3 quam aduentu proxime praeterito Pater
rector in suis concionibus auditoribus enarrauit. Faxit
Christus vt minima sua Societas caelo terraque crescat in

