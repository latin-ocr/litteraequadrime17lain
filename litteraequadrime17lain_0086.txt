54 LrirERAE QUADRIMESTRES

transegisset, multosque miseros ad peccata prouocasset
homines, in nostra ecclesia confessa, tantum abest ut in his
diutius perseuerarit uitiis, ut etiam pietatis opera summo
studio incoeperit exercere.

[Sequitur aliud conversionis exemplum.]

8. Hic relinquo pietatis officia, quae a nonnullis quotidie
et in uiduas et in custodia publica detentos, aliosque id
genus multos exercentur3 cum multi e carceribus publicis
his diebus nostrorum opera (pecuniam tamen nobilium non-
nullis largientibus) fuerint liberati3 paupercula quaedam
uirgo eleaemosinis adiuta monasterium sit ingressa, ubi se
totam diuino cultui studiosissime tradit3 aliisque compluri-
bus egenis subuentum eadem ratione fuerit.

O. Accedit etiam quod nostrorum quoque Patrum cre-
bris admonitionibus quidam ducentos elargitus est aureos,
quibus puella quaedam uirgo, quae in maximo pudicitiae
suae uersabatur discrimine, uel monasterium ingrederetur
aliquod, uel alicui honesto uiro matrimonio iungeretur.

Sed haec satis sint, nimis enim prolixus essem, si omnia
ad unum recensere uellem.

10. Studiosorum quoque fructus uberrimus estÍ¾ in sin-
gulis scholis quotidie exercentur discipuli, eorumque uariis
modis excoluntur animi3 hi enim epistolis componendis, hi
orationibus lucubrandis, hi carminibus aedendis, neque
modo conscribere, sed pronunciare haec eadem, quoad
fieri possit, uenuste contendunt: nam certis quibusdam
diebus (ut coeteros interim silentio praeteream), eloquen-
tiae candidati orationes, conuocatis quibusdam uel affini-
bus uel amicis (ut fit), publice in templo tanta uenustate et
adeo compositis corporis gestibus habent, ut et cognatos in
maximam spem et reliquos in summam inducant admiratio-
nem3 et ex nostris discipulis quidam cum in festo Innocen-
tum de innocentiae laudibus in templo haberet orationem,
spectante patre et non paucis eiusdem propinquis ac dome-
sticis, ita se gessit, ut oratoris proprium munus ab aliis di-
ceretur exequutus, patrem enim in lachrymas induxit.

