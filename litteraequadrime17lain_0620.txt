584 Ll's‘rERAE QUADRIMESTRES

cit, ut multi qui antea illum deridere consueuerant, partim
confiteantur, partim se propediem confessuros pollicean-
tur. Nonnulli uero, quorum de salute conclamatum erat,
quippe qui aut ad triremes perpetuo damnati, aut capitali
supplicio addicti fuerant, simulatque confessi sunt, liberta-
tem sunt assecuti. Est praeterea quidam inter illos, qui
flagellum aliquod (disciplinam uocant) sibi ab eodem Pre.
dari uehementer postulat; vt interim taceam quod alius
quispiam in eo ipso carcere opportunum aliquem nancisci
locum cupit, ubi proxima hebdomada, quam sanctam me-
rito nominamus, sua peccata deflere et de se ipso poenas
sumere ualeat. Tandem sic habeto. Rde. Pr„ nunquam
eumdem Prem. eo accedere, quin aliquis statim ut concio-
natus est, confiteatur, qui sua salute non contentus, proxi-
mos etiam ad eamdem studet allicere, itaque tantisper
dum Pr. rursus reuertitur concionatum, nullum non mouet
lapidem, ut alios possit ad confessionem adhortari. Atque
iidem rursus in eandem sagenam, in quam ipsi inciderunt,
alios adigere conantur. Atque ita breui lactum est, ut
omnes fere confiteantur.

,-

l. Neque uero silentio inuoluendum existimaui quod
paucis ante diebus accidit. Erat hic quidam haud obscuro
loco natus, capitali supplicio addictus, qui militum aliquan-
do dux extiterat. Hic cum mox capite plectendus esset,
praeter nostrorum expectationem, noctis medio nostrorum
aliquem ad se accersiri impense postulauit: cumque ad eum
duo nostrorum Prum. deuenissent, et rem diuinam ab altero
fieri impetrasset, sacrosanctum Xpi. corpus (quod summo
curn desiderio efflagitauerat), tanta cum uoluptate suscepit.
ut in haec uerba non sine internae letitiae significatione pro-
rumperet: JESV fili Dauid, miserere mei ¹. Mox uero cum ς
ad supplicii locum duceretur, ex corporis gestu uultuque fa-
cile erat coniicere, illum nostrorum conspectu uehementer
recrearh

¹ Luc.. XVIII, 38.

