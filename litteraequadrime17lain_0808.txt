772 LITTERAE QUADRIMESTRES

nos ipsi uidimus) et duos catholicos concionatores mitti sibi
obnixe orauit ¹. Quaesiuit consul, quaesiuimus. nos, quibus
consul commiserat; nec rector uniuersitatis, nec theologi,
nec quisquam concionatorem, qui miseros illos iuuare uel-
let, demonstrare potuit. Concionatoribus praeterea caret
episcopatus treuerensis; quare apud archiepiscopum D. suf-
fraganeus 2 et D. Petrus Fagius, pastor popardiensis‚ et
nonnulli alii hoc agunt, ut Societas eo uocetur, et iam ru-
mor est nostris bursam aut monasterium dandum. Concio-
natores desiderantur in Frisia3 quare et nonnulli eo Socie-
tatem uocari desiderant, et in primis D. Vilhelmus Lynda-
nus, regis commissarius. Concionatores desunt in ditioni-
bus principis Iuliae3 quare religio ibidem haud parum peri-
clitatur. Succurrat Deus mature, ne penitus magno nostro
et omnium malo pereat. Haeretici non dormiunt3 si quid
Ecclesiae eripere possunt, non omittunt. Vtinam canes es-
sent qui latrarent, et uineam Dni. sabaoth defenderent.

3. Deus hic, spero, eriget et firmabit collegium ad his
periculis occurrendum. Mittit huc instrumenta optima; det
nobis gratiam ut ita ea aptemus, quo aliquando per ea ger-
manica heu misera nimium iuuetur ecclesia. Deus dubio
procul Societatem Coloniae esse uoluit, ut finitimae per
eam regiones sustentarentur, nam a ruina haud procul abe-
rant. Dabit propterea is quoque ei patronos, qui necessaria
suppeditent et redditus. Senatum patronum habemus; habe-
mus et episcopum. Comes enirn a Mansfelt 3 in defuncti
episcopi locum electus est, qui ut ante noster fautor erat,
ita et nunc, atque forte multo magis. Non paucis enim indi-
tiis ostendit se bonum futurum episcopum 4. M. Henricum
Dionysium suum constituit in summo templo concionato-
rem. Eundem Brolam ad se uocauit, misso ad hoc curru.

¹ Cf. HANSEN‚ loc. cit.. 310, annot. 2.

² Gregorius XVirneburg. Ibid„ 311.

³ Joannes Gebhardus.

⁴ Eum magna ex parte bonorum exspectationem fefellise, colligitur
ex iis quae habentur apud HANSEN, loc. cit.. 361. sqq.

