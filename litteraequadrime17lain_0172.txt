140 LITTERAE QUADRIMEsTREs

regens una cum M.0 Hen1·ico concionari curn maximo ani-
morum foenore pergunt, ita ut lachrymas excutiant, quod
sane est his in partibus admirandum, cum tale quippiam
non fuerit unquam hic auditum.

8. Discipuli nostri et singulis diebus sacro diuino inter-
sunt, et pri'mo quoque mensis die confitentur. Ad nos prae-
· terita hebdomada, post uarios asperimosque conflictus, sa-
luus tandem ac incolumis fr. in Christo Franciscus Home-
rulus rediit. Nunquid, ut parentes coecutiunt, uolueruntne
illi tenebras frigidamque offundere? Nam cum eius frater e
uiuis excessisset, illius animum a religione ad coniugium
traducere conabantur. Sed Dominus, salutis omnium acer-
rimus defensor, stetit pro eo. At interea temporis, curn no-
bilem quandam matronam cum filio dissidere, ac filium in
matrem quatuor annos intestinum odium in imo pectore fo-
uisse intellexisset ²³, mouit omnem lapidem ut lites ac dissi-
dia dirimeret. Sicque cum semel ex insperato cum illo ado-
lescente in uiam se dedisset, proposuit in quanto uitae ac
salutis discrimine uersaretur. Tum uero coepit rem diligen-
tius adolescens expendere. Cumque in urbem uentum esset,
matris colloquium expetit, quacum antea summum facinus
uerba facere semper duxerat. Mater uero haud negauit col-
loquium, sicque illum tamquam filium, hic uero illam uelut
matrem agnouit.

9. Verum, ut ad colonienses me referam, Pater reve-
rende, in omnium ore versamur, et passim de nobis cir-
cumfertur sermo. Omnes nos quidem plurimum uniceque
diligunt ac amant. Tamen hoc est reliquum quod adhuc
animo suspensi teneantur; nam rerum omnium exitum lu-
bentius quam initium cernunt. Sed dubio procul piis conati‹
bus foelicibusque auspiciis haud summa unquam bonitas
deesse poterit, quae cum iecerit fundamentum, dabit et in
culmen exire. Quam ob causam omnes V. R. P. obsecra-
mus, ut nos sua oratione fulciat, maioremque a Domino

 

³ Correcmm ex intellexit.

