⁴211.—PAR1sns 3 Novmissffls loos &73

ministros velle videtur. Ac ne cuius causa potissimum su-
scepta est ad R. paternitatem tuam scribendi consuetudo
praetermittatur, paucis ante, que superioribus quattuor
mensibus pro more acciderunt, complectar, quam ea de re
tibi, R. P„ consilium Patrum nostrorum aperiam.

2. Itaque vt a minimis exordiar, nobis operae precium
visum est, consulto tamen primum Pre. Nicolao ¹, incoe-
pta Aristotelis curricula non eodem doctore percurrere, vt
et collegium et praeceptorem <quo citius iisdem auspiciis
quibus ad id sumus vocati, munus nostrum in Xpi. hono-
rem persequamur) mutandum censuimus. Ac Domini no—
stri beneficio pro sua quisque parte comparandis scientiis,
exacuende ingenii subtilitati perpoliendeque orationi, vt
Vtraque virtute (qua plurimum valere debent qui tela ini-
micorum fidei nostrae retundere et ignea extinguere stu-
dent ac decernunt) abundet, non omnem lapidem non mo-
uet; assiduis disputationibus a prandio et coena ex consue-
tudine insistimus. Reliquum quod a lectionibus superest
temporis, piis operibus pro cuiusque feruore consecratur.

3. Antea penuria sacerdotum (quod etiam offendere et
grauare Patrem vnicum nimio labore plerique formida-
rent), pauci quidem (de externis loquor) in confessione et
sancta eucharistia perstiterunt. Habuit tamen semper in
quo elaboraret et quibus in eo faceret satis. Ac in summa
vt dicam, quoad potuit ad R. P. paschasii aduentum ta-
lenta sibi commissa in Dei gloriam proximique edificatio-
nem adauxit et amplificauit. Nunc vero vbi plures adsunt
messores, eo etiam magis longe lateque messis diffunditur.
Nam feriis omnium sanctorum (eo enim tempore Lutetiam
R. Pres. nostri appulerunt) magnam, Deo fauente. confi-

tentium multitudinem audierunt. Ita sese inuicem schola· ,

stici quidam exhortantur in Patrumque nostrorum cogni-
tionem veniunt‚ ac frequenter deinceps ad confessionem et
synaxim accedunt.

¹ P. Nicolaus Bellefille.

