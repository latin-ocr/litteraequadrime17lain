4s.-E130RA 30 Apulus 1557 199

tibusque aliis, acerrime utrinque pugnatum est3 versaba-
tur enim ³ omnis fere disputatio in primis et secundis no-
tionibus, quae materia in dialectica, tyronibus praesertim,
perdifficilis putatur 1.

3. Consumptus igitur ille dies est, magna cum praece—
ptoris et discipulorum laude, eoque magis quod, ut fieri so-
let, persaepe disputationis contentione, res ad sacram theo-
logiam deducebatur, qua in facultate est magister medio-
criter uersatus. Disputationibus autem finitis, princeps
cardinalis, quantum ex his iucunditatis voluptatisque ce-
pisset, curn liberali oratione, tum etiam singulari in prae-
ceptorem humanitate, apertissime indicauit; illoque die mul-
tis audientibus, nulla alia de re domi loquutus fuisse dici-
tur. Laus et gloria omnis Deo, bonorum omnium fonti,
tribuatur. Adfuerunt autem in illo conuentu uiri religiosi,
dominicani, franciscani et augustiniani, e quibus nonnulli
contra disputarunt.

4. Incredibile est, Pater charissime, quanta liberalitate
et beneuolentia princeps cardinalis Societatem nostram
complectatur, usque adeo, ῑιΐ, si ei per occupationes ma·
ximas liceret, nusquam libentius quam una nobiscum esset,
et quamuis maximis negotiis distineatur, tamen nullum fere
diem vel admodum paucos praetermittit, quin in collegium
nostrum uentitet3 nam in quadragessima nocte una apud
nos dormiuit, et postero die mane in sacello quodam tem-
pli nostri sacrum fecit. Idem iterum post pascha, et apud
nos nocte altera fuit et Patri rectori peccata confessus,
,sacrum illud, cui scholastici interesse solent, confecit; to-
tumque illud tempus antemeridianum, partim in dialectico-
rum, partimin eorum, qui casibus conscientiae dant ope-
ram, disputatione audienda consumpsit. Deinde uero his

 

a enim cum his.

 

¹ Quaestio de primis et secundis notionibus agitatur a CONIMBRICENSI-
BUS in commentario in lsagogem Porphyrii sub generaliori quaestione
de universalibus.

