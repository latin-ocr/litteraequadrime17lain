334 LITTERAE QUADRIMESTRES

amabilis, quod ad excitandos ad pietatem omnes, et ad res
maiores maiore cum charitate exsuscitandos et ad pristi-
nam maiorum nostrorum viuendi formam reducendos vi-
deatur comparata. Qua in re vt magno cum animi, tum
etiam corporis labore et solicitudine prefectus Pater ¹ ver-
satur: ita non mediocrem profecto fructum ex eo reportat,
vt vnus pro omnibus quidem nobis hac in parte satisfacere
videatur (a rebus enim illis gerendis et pro dignitate
obeundis studia literarum cum obedientia tamen suscepta
nos auocant); nec enim vlla praeterit dies dum in diuersis
vrbis parisiace templis confessiones piarum presertim mu-
lierum et puellarum audit, in qua non quaedam quae antea
solitae non erant, ad confessionem accedant. Numerus
autem confitentium prope maior est quam vt queat ille pro
omni studio satisfacere. Atque illae quidem in Dei timore
pari charitate infiammate, et proficiunt plurimum et alios
aliasve ad contessionem instigant. Visitandis praeterea «
egrotantibus iisque spirituali consolatione recreandis nun-
quam non adest. Breuiter, vt paucis verbis complectar, ita
in ceteris multam operam dat, vt suorum laborum irritus
non sit fructus, sed maximi constet copiosus,

2. At vero nondum ita nobiscum foeliciter agitur vt ad
obeunda huiusmodi munera animum apellere possimus;
nempe cum ad litterarum studia nos totos obedientia vo-
cet; in quibus, vt Deo habeatur gratia, aliquantum profici-
mus. Nec desunt eorum quibuscum in vrbe studemus qui, si
recipi possent, flagrantissimo studio Societatem affectant,
et in eam cooptari omni via pertentant. Aucti vno fratre su-
mus, prouecto jam in litteris et facilimis moribus praedito.
Nec vero diem vnum eorum, qui huic negotio destinati
sunt, intermittimus quo non ad D. Germani aedes pro
more adeamus, vbi noster Pater studentium, ciuium quo-
rumdam ac matronarum confessiones audit, qui ad sacram
eucharistiam, sacro absoluto, nobiscum solent accedere.

¹ P. Nicolaus Bellefille. Vide supra, pag. 256.

