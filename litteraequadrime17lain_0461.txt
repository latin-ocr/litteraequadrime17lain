lla—Commu 19 NOVEMBRIS 1557 427

bis archiepiscopi vicarium ac cancellarium ¹. Effecit prae-
terea vt nostri ad concionandum sint uocandi in templo ad
fructum proferendum accomodatissimo 2. Concionatus est
ipse in summo templo in festo omnium sanctorum non
sine magno fructu. In concione fuerunt millia aliquot ho-
minum, archiepiscopi nostri vicarius, officialis, sigillifer ³³,
senatores, doctoreS‚ primarii concionatores, bursarum lec-
tores, et innumera studiosorum multitudo. Cum egredere-
tur, non secus populus properabat ad uidendum eum,
quam si rex aut imperator quispiam fuisset.- Concionatus
etiam latine est in nostro collegio, ad quam concionem
doctissimi uiri conuenerunt et selectissimi adolescentes.
Miror quis omnibus indicauerit. Concionatus quoque est in
aliis locis. Senatus denique eum uino honoraust, vt princi-
pis alicuius legatum. Plura de eo essent scribenda, sed
quia in prioribus nimis prolixus fui, finem nunc faciam et
me, Patres ac fratres omnes, totum collegium, uniuersam
Coloniam, omnemque Germaniam commendo sanctissimis
R. T. et Patrum ac fratrum orationibus, quo sic Coloniae
laboremus vt uerum Societatis erigatur collegium ex quo
tota iuuetur Germania, uel saltem Saxonia, et ciuitates
maris baltici curn quibus coloniensibus mutua sunt com-
mercia.

14. Aduenerunt diu multumque expectati fratres nostri
M. Balduinus Angelus et M. Andreas Frisius. Vtinam cum
iis uenisset M. 'gheodorus Canisius; sed et eum aliquando
uenturum speramus 4. Hi nunc docent: uerum de eorum
lectionibus et studiis, vt et de tota instauratione studiorum
multa scribemus in literis mensis NouembriS, ad quem
mensem ea pertinent. Nunc tantum librorum catalogum

¹ Franciscus Burcardus. HANSEN. loc. cit.. 292.

² Templum §.tae Ursulae. Id.. ibid.

³ Archiepiscopi coloniensis vicarius videtur fuisse tunc temporis
Joannes Gebhardus, comes de Mansfelt·, officialis vero Dr. ⁸loannes Kem-
pis; sigillifer, Dr. Ludgerius Heresbach. ld„ loc. cit.

⁴ Vide superius pag. 297, annot. 3.

