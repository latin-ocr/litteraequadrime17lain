586) er'rERAE QUADRIMEs‘rREs

semper fere ad confitentium peccata exaudienda sedeat,
eos tamen qui ad perfectionem uelis remisque (ut aiunt)
properant, longo post se reliquit interuallo.

11. Sunt hic aliquot flandri qui aulaea intexere eaque
diuendere solent, quorum aliqui, numero fere uiginti quin-
que, sub eodem tecto habitantes sacerdotem quemdam na-
tione flandrum suis sumptibus alunt. In quos tanta irrepse-
rat corruptela, ut uino ingurgitari, cibis repleri, turpibus
obscoenisque uerbis uti non dubitarent. Caeterum ubi no-
strorum fratrum quidam, natione flander, ad eosr missus,
flandrice coepit illis concionari (quod singulis diebus sab-
bati facit) pristinam uiuendi consuetudinem in meliorem
commutarunt. Multi enim, qui in grauissimos errores lapsi
fuerant, nunc uel confitentur uel optimam sui expectatio-
nem concitant. Qua ex re non mediocris uel in ipsos utili-
tas, uel in Dominum JESVM honor redundauit. Fratrem
namque nostrum, cui antea omnes erant infensi, nunc li-
bentissimis animis suscipiunt. Turpes praeterea profanas-
que cantilenas in sacras piasque commutarunt.

12. Equidem quae ipse egerim, quaeue agam non puta-
ui digna esse quae inter commilitonum JESV res gestas
praeclaraque facinora recenserentur; tamen ut sanctae
obedientiae mandata exequar, paucis ea perstringam.
Duos iam fere menses ex sancte obedientiae mandato pue-
ris, qui ad nostras scholas accedunt, doctrinam christia-
nam singulis diebus sabbatis declarandi munus suscepi: et
ab iisdem tum concionum, quas in nostro templo audiue-
rint, tum etiam doctrinae christianae rationem exigere,
Qua in re illud argumento summae puerorum diligentiae
ac pietatis esse possit, quod uideas nonnullos quicquid in
concione audiuerint, tam fideliter reddere, ut uix pauca
quaedam obliti uideantur. Illud praetereundum nullo modo
censeo, quod proximis hisce bacchanalibus (quo tempore
plurimum bacchari atque insanire omnes fere solent) in
nostro templo et conciones sunt habitae triduo illo, et plu·
res fere quam antea sacram sumpsere synaxin, quam lau-

