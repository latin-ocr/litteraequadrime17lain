17O.—PRAGA 27 MAJ1 1558 683

ad suam mensam inuitabant. Sine omni impedimento suae
sectae et sine omni exceptione hospes vna cum vxore pro-
miserunt filium suum se tradituros nostro conuictui. Da-
bant quaedam non obscura signa, non omnino perculsam
ac desperatam esse suam salutem, si modo essent a quibus
adiuuarentur. Pilznae consul, cuius filius hactenus sub no-
bis studuit, in die palmarum in processione Patrem eun—
dem a dextro latere habuit. Apparebat ibidem aliquid esse
agitatum a senatu de collegio Societatis obtinendo, cui rei
oportunum a plerisque subindicabatur monasterium domi-
nicanorum, quod vnus tantum inhabitabat monachus.

12. Egit quoque Pater cum caesarea maiestate et sere-
nissimo principe de religiosa quadarn persona; quae adhuc
ouina cincta pelle multis ac non dubiis haeresum de se ru-
musculis, grauissimis scandalis plebis animos illectabat.
Qui dum sedem suae pestilentiae inter catholicos et alteram
partem locaret, vt et cum Deo et satana pugnaret, non al-
teri potuit quam soli satanae militare, de cuius emendatio-
ne cum non satis Patri constaret, rursus de eodem princi·
pi est locutus, cui ille respondit pridie ante fuisse accersi-
tum et examinatum illum concionatorem, grauiter, adhibi-
tis quoque seuerissimis poenis, se illi interminatum ne vel
tenuissimam emanare de se huiuscemodi permitteret suspi-
cionem, caute ac sapienter ageret, nam et obseruatores
suam serenitatem addituram, quae conciones et ipsius do-
ctrinam perscrutentur et ad se referant. Libellus quidam
D. Henrico Scribonio, pragensis arcis praeposito, fuit
oblatus, vt praelo daretur, de quo nostrorum lata censura
summopere placuit.

13. Sartor quidam iuuenis, a D. Jona commendatus,
nobiscum habitat. Antonius, adolescens egregius et agilis,
gnarus bohemicae et germanicae linguae, qui apud Clau-
dium degebat, pharmacopolam principis, pertaesus aeru-

1

 

¹ Dr. Jacobus Jonas, Ferdinandi imperatoris consilii aulici vicecancel-
larius, Societatis amicus.

