-ι

209.—V1ND0130NA 31 Ocrosms 1558 850

quaeuis subire, modo a parentum impio conuictu liberari et
nostris possent conuiuere. Mirabamur omnes tantam in
pueris istis constantiam atque sedulitatem, et quo pacto
iustae horum petitioni abnuere posset, non videbat R. Ρ.
prouincialis. Quia 'tamen decimum quartum aetatis annum
vixdum excesserant, et praesens non cernebatur periculum,
cum nostrae adhuc subsint disciplinae, ad pauculos menses
eos iussit expectare, et vt in frequenti interim se confessio—
ne et communione exerceant, hortatus est. Vtinam aliquan-
do diuina bonitas, antistitum et principum animos efficaci-
ter promoueat, vt tantis semel in veritate compatiantur Ec—
clesiae‘calamitatibus‚ et subsidium aliquod ex amplissimis
illis facultatibus generosae huic iuuentuti praestent, quae,
parentibus et quae mundi huius sunt abdicatiS, Christo mi-
litare, eius sanctissimam fidem apud infideles propagare at-
que ab haereticorum nefaria colluuione vindicare cernitur
paratissima. Missi sunt quidam ex istis Romam, vt ibi vna
cum literarum scientia auitam illam pietatem et synceram
romanae atque catholicae fidei doctrinam, gratissimam
quondam apud germanos et longe celeberrimam, perfectius
imbibant altaque mente in patriae conuersionem suo tem-
pore refundendam interim reponant.

4. Non possum committere quin discipulorum nostro-
rum quaedam hic stratagemata obiter annectam, quae in
aedibus parentum haereticorum subinde factitant. Nonnulli
ex eis dum a parentibus Ecclesiae violare praecepta in esu
carnium et similibus inuitantur, vel iubentur etiam, vel
verberibus certe adiguntur, si filii honesta se excusatione
non vident proficere, fugam subinde ineunt, pati pro Chri-
sto famem prius volentes, quam iniquis parentum iussis ob-
temperare. Alias autem dum se constrictos vident et ab as-
sidentibus in mensa vi quadam detinentur, comedere se si-
mulant, nihil interim deglutientes, sed arte quadam cibos
vetitos eiicienteS. Alias vero infirmitatem simulantes, vel
famem certe dissimulantes, ante coenae horam mature ad
quietem se recipiunt.

