960 LITTERAE QUADRIMESTR ΕΞ

stra scire intersit, te certiorem faciam. Primum itaque,
quod ad valetudinem attinet, postquam superiores ad te li-
teras dedi, omnes fere in hoc collegio commode valuimus,
praeter Patrem Iacobum Bayros, qui subita et grauissima
febri correptus, infirma valetudine et fere periculosa ali-
quandiu fuit impeditus. Hoc tamen tempore ea liberatus
2³⁰¹ classem moderatur, cui qui antea praeerat, Pr. Nonius
Aluarez, in febriculam incidit aliquantulum molestam. Cae-
teri fere omnes semper belle habuerunt, vno excepto fra-
tre qui paucis etiam ante diebus minus commode valens
purgationibus, et potissimum Dei Opt. Max. auxilio, est
pristinae valetudini restitutus. Omnes itaque in muneribus
sibi a sancta obedientia praescriptis exercentur, et fratres
et Patres. Hic enim tantum illi sunt qui res domesticas pos-
sunt administrare et solitis exercitationibus satisfacere, Pa-
tres qui in audiendis confessionibus occupentur, praecepto-
res qui classes moderentur, alii qui domestica curent. Re-
gulae tam priuatae quam generales, Domino fauente, com-
mode seruantur. Quod si quis ab eis aliquando aberret, im-
positis poenitentiis ad eas continuo dirigitur. Haec tamen
omnium vna regula est, quam tibi scio esse notissimam, vt
omnes praepositis ita pareant et obsequantur, vt quasi

 

quidem inter collegii incolas. Imo est alia ratio quae nos magis movet.
In catalogo enim collegii eborensis (cod. Lus. 43, ff. 96 sqq), qui lieet
anni notatione careat, ex multis indiciis anno 1559 scriptus videtur, de
P. Didaco Bairros qui inter collegii incolas censetur, haec inter alia di-
cuntur: «P. Diego de Bairros... ha 8 ό 9 meses que oye casos de conscien-
cia, y juntamente con esto oye el cursillo que se lee en casa...» Quae
quidem non videntur posse dici si mense Junio 1559 exeunte in olisipo-
nensi collegio fuisset. Nec nos in ullo catalogo, cum multos viderimus,
collegiorum Lusitaniae illius temporis, alium P. Didacum Bairros adhuc
reperimus. Postremo illud etiam suadere potest epistolam anno 1558 esse
scriptam, quod in inscriptione nomen praepositi generalis omittatur; tunc
enim congregatio ad illum eligendum habebatur. Ex alia parte, si poni-
mus epistolam scriptam anno 1558, omnia quae in illa narrantur, sine
gravi ulla difficultate intelligi possunt. Ideo illam in hac appendice da—
mus; eo vel magis quod nullam aliam epistolam quadrimestrem collegii
olisiponensis anni 1558 invenire potuimus.

