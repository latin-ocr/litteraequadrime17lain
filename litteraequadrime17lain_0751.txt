176.—B1LL0Mo 4 Jmffl 1558 715

et discipulorum aliquot comitatu se contulit, ibique coram
Rdiss. Dno. ac multis arbitris circumstantibus, carmina
graeca, latina et gallica recitata sunt, reditus ipsius pro-
sperum praesagium attestantia. Acta itidem est aegloga,
qua reditum tanti maecenatis sibi gratulabantur. Quod
quidem decorum officiosae salutationis obsequium obuiis
vlnis ac vultu perquam hilari Dns. episcopus excepit. Ha-
ctenus de palaestrico gymnasii nostri agone tractauimus.
Studia literaria nulla occasione interrumpentur ob feruen-
tiorem aestatis aestum, vt fieri consueuerat, nisi, quod Deus
auertat. morborum contagio diuortium suaderet. Quum
enim permulti nobiles ac praediuites adolescentuli hinc non
sint discessuri, detrimentum paterentur fructus literarii‚ si
schola clauderetur pro more solitO. Attamen studiorum
exercitia moderatiora erunt, vrgente aestiuo calore.

ὃ. Caeterum quantum ad collegii nostri extructionem
spectat, Rdiss. Dns. praestolatur praepositi Baptistae ¹ re-
* ditum, vt iactis fundamentis ad culmen vsque templi ac do-
mus aedificium erigatur-3 impetrauitque a rege christianis>
simo, vt syluas aliquot caedat ad eam lignorum copiam
quae summam trium milium coronatorum aureorum valo-
re ¹aequare possit, vt hinc materia praeparetur aedificatio-
ni necessaria. Nobis benignissime exceptis, canonicis et
consulibus ac ciuibus praecipuis vrbis bilhomensis promi-
sit eximiam liberalitatem, ac promptissimae voluntatis ar-
gumenta solida deprompsit. Patrum nostrorum diuortio
tanturn bonum differtur. Proinde anhelamus, aspiramus,
votis precibusque contendimus ad amplexus et oscula non
modo Patris prouincialis Paschasii ‘² ac praepositi Bapti-
stae desideratissimi, verum et Patrum lusitanorum 3, quo-

¹ P. Joannes Β.ῒὸ Viola, collegii superintendens.

² P. Paschasius Broet.

³ Intelliguntur Patres lusitani ex generali congregatione reduces.
Iverant PP. Michael de Torres, Ludovicus Gonzalez de Camara, Gun-
disalvus Vaz de Melo, Emmanuel Godinus et Georgius Serranus.

Cf. Laz'm‘z' Mommz., loc. cit, 1:23, 128, 280. Sed P. Ludovieus Gonzalez
de Camara, praepositi generalis assistens creatus, Romae remansit.

