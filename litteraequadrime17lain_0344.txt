312 LITTERAE QUADRIMEs'rREs

ὁ. Multi hic Prage sunt heretici et aperti: bibliopole he-
reticos libros publice vendunt, omnium heresum foetor'e
infectos. Nec tamen contradicunt pastores lupis. Quid si
nos contradicamus? Non placet: nam conniuenda sunt multa
dicunt domini catholici, et praesertim nobis tacendum esse
censent. Quo fit ut bibliothece visitari non possint atque
expurgari. Similiter impressorum officinae: libenterque co-
naremur ut saltem non inualescerent tot venena, sed su-
premi haec supprimunt, atque sic cunctando respublica
atque catholica religio paulatim supprimitur cum ingenti
cordis nostri dolore. Ego enim credo, si viriliter et stre·
nue contradiceretur, non solum lutheranis qui hic sunt
Pragae, sed et hussitis (hoc ego ab aliis accepi fide dignis),
multi conuerterentur, qui maiorem sequuntur numerum.
Atque aliorum compescerentur conatus (proh dolor) nimis
audaces.

7. Magister Ghurtadus ¹ diebus ferialibus logicam pro-
fitetur Caesarii ², diebus vero dominicis cathecismum domi;
magister Gerardus 3 cathecismum in arce diebus domini-
cis, ferialibus vero in collegio nostro, greca acta apostolo-
rum cum partitionibus Ciceronis. Florianus 4 concionibus
in templo nostro se exercet cum magna auditorum satis-
factione non paucorum, iam enim templum nostrum a plu-
ribus, praesertim diebus festis, teritur quam antea. Vocant
nos quandoque catholici ad egrotos consolandos, inter
quos quidam italus decumbens cum pene ultimum spiritum
exhalare minaretur, monitus ut confiteretur atque sacrum
corpus dominicum perciperet, quod a multis annis non fe-
cerat, perceptoque Vtroque sacramento„ praeter expecta-
tionem illorum qui ei aderant, conualuit in dies magis ac
magis, atque pristinam sanitatem breui recuperauit, non
sane absque speciali Dei misericordia.

.¹ Hurtadus Perez.

² joannes Caesarius, J'uliacensis.

³ Gerardus XVerdenus.

⁴ Vide superius, pag 264, annot. 3.

