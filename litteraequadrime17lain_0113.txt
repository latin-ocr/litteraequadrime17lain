19.—GAND1A 31 JANUARH 1557 81

operari, quos sua misericordia in hoc collegio coniunxit
magno cum profectu suarum animarum ac proximorum
iuxta Societatis institutum, ad maioren gloriam Domini no-
stri. Itaque primum de domesticis ac eorum modo in proce-
dendo et proficiendo accipies. Deinde perquiram ea quae
sunt foris, quam potero breuissime; eam autern breuitatem
in orationibus non desiderans, quas bonus Pater pro tuis
huius domus in dies coram Domino effundis ac effundes;
inest enim nobis in eis maxima fiducia.

2. Domi (diuina gratia operante) crescit in dies profe-
ctus et magna desideria cum operibus perfectae regularum
obseruantiae ac mortificationis, teste superiore, quem vt
sibi publicae in cenobio η disciplinae concedantur, non ces-
sant sollicitare. Ex quibus nonnullae concessae atque per-
fectae sunt maximo cum emolumento fratrum, quae sunt
signa perspicua desiderii sanctae mortificationis ac spirita-
lis profectus Oratione et sensuum custodia clarent pluri-
mum, quae quidem non est parua quies his qui pro ipsis
sunt Deo reddituri rationem. Collationes atque omnis vir-
tutis spiritalia exercitia exhortationesque ad omnem per·
sectionem hic habentur, nulla habita obliuione eorum quae
ad sanctam, promptam ac caecam obedientiam spectant.
Illa autem frequentius exercentur, et ex eis singularis fru-
ctus enitescit.

3. Cum iis qui foris sunt, his mediis agitur quibus So·
cietas vti consueuit ad proximorum perfecctionem, quoad
fieri potest, nemini deficiendo. Praedicatur sacrosanctum
euangelium, vt plurimum, matutinis temporibus. ex quo
fructus amplissimus apparet, cum in confessionibus ac fre-
quentia sacramenti, tum in operibus charitatis, quae his
nostris temporibus sunt apprime necessaria. Et praesertim,
quum noster quidam concionaretur, et forte audiret quae-
dam mulier, quam nescio qua ui ad concionem attraxerant
(vixerat enim multos annos inconfessa et a christianis ope-

ἢ Sic, pro coenaculo?

LITTERAE QUADRIMESTRES. TOM. V. 6

