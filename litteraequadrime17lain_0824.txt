788 LIrrERAE QUADRIMESTRES

quod hominibus tantum patebat aditus; sed cum spes obtinen-
dae ecclesiae in longum protraheretur, decreuimus sacellum
hoc ita ornare ut nihil illi ad ecclesiam deesse videretur; quo
ex tempore frequentior solito ad nos hominum multitudo
confluxit. Nam praeterquam quod loci commoditas et orna-
tus eos allicit, concio etiam R. P. nostri rectoris, D. Loarte,
quam post missae offertorium ad eos habere solitus est.
mirum in modum eorum animos recreat atque reficit. Sem-
per enim inserit atque intexit aliqua de sanctissimae eucha-
ristiae sacramento, ad quod magna cum animi summissio-
ne suscipiendum hortatur, quibus rebus ita inflammantur,
ut aliam videre possis apostolorum congregationem, cum
omnes pariter in eodem loco constipati promissum Spiritum
Sanctum summis uotis praestolabantur: sunt enim cum cor-
pore uniti. quia prae loci angustiis stipati manere coguntur,
tum uero spiritus colligatione coniunctissimi, ut merito de
eis tunc temporis dici possit: Ecce quam bonum et quam ·
iucundum habitare fratres in vnum 1. Quare ut ad institu-
tum reuertar, frequens est confitentium numerus, qui in
dies magis magisque augetur, ex quo coniectura firmissima
adduci possumus, ut credamus uberiorem multo et copio-
siorem fructum perceptum iri, si ecclesia capax atque
omnibus patens in urbis meditullio nobis esset ad manum,
quam haud diffidimus, Deo dantebreui assequuturos. Nam
51 quando illius aliqua nos tenuit spes: nunc uero maxime
praelucet in posterum, senatoribus omnibus huius reipubli-
cae cum uniuersa fere ciuitate id expetentibus et a summo
pontifice, legatione de ea re ad eum missa. idem efflagitan-
tibus; sed quoniam rerum omnium exitus incerti sunt,
adhuc pendemus animO, et in hac spe requiescimus, Deum
scilicet supra quam nos desiderare poterimus, omnia sua-
uiter dispositurum.

2. Caeterum quae hactenus diximus de uirorum tantum
profectu intellecta volumus, de mulieribus autem idem di-

¹ Ps. CXXXII, 1.

