sslfr'l'isstucss ‘ll Ameims 1537 1557

immo praeceptum de quadrimestribus ³ conscribendis ser-
uare cogeremur. Siquidem a mense Augusti miseri hi ci-
ues, que ac quanta passi sint ab importunis militibus
eorumque praepositis, longum et miserabile esset singula
recensere ¹.

2. Primo, diu occupati sunt in conficiendis erigendisque
aggeribus ac propugnaculis: superuenientibus interea vin-
demiis, detinebantur ne egrederentur ad fructus et vina
colligenda, vt bona pars eorum amissa sit. Inde adue-
nientibus cesarianis militibus, locustarum in morem se ef-
fundentes in campos, in vineas, in hortos, externplo fere
fructus multorum milium aureorum absumpti sunt, nec sa-
tis fuit hoc: quin, his abeuntibus, succedentibusque eccle-
siasticis militibus, nec ab arboribus et vitibus b ipsis suc-
cidendis abstinuerunt.

3. Taceo que domi passi sunt, longe miserabiliora,
nam preda eorum veluti essent, que miseris filiis paraue-
rant, milites vi, fraude, furtibus, sibi diripiebant, ac insu-
per cogebantur etiam qui olim stipem sibi filiisque emendi-
care solebant‚ foenum aequitibus emere, quando nisi ma-
gno pretio inueniri non poterat. Cubitabant miseri humi in
stabulis, uel in aliquo incommodiori loco, coacti lectos et
commodiora loca domus linquere militibus, quorum inhu—
maniores vix credo inueniri.

4. Pretereo plurimarum domorum parietes tantum re·
fictos, trabibus asseribusque combustis, vix aliquas reli-
querunt portas quas non item igni tradiderint.

5. Omitto saepe abducta iumenta, abductos saepius ab
aratris boues, depredatos greges, et, ne longius abeam,
quanta passi sint, vel ex hoc coniicere potest R P. Τ. quod
vix sit domus in qua non aliquis sit infirmus, cum in multis

ἢ quadrimestris ms. —b vitis ms.

 

¹ Bellum eo tempore gerebatur inter summum pontificem Paulum IV
et regem Hispaniae. Cf. POLANCUM, Cleon, VI, 57 sqq.

