173.—SALMANT1CA MENSE MAJo 1558 607

Imprimis (vt de more habemus) numerum accipe eorum,
qui in hoc collegio commorantur: sumus enirn triginta duo,
inter quos sunt nouem Patres, reliqui autem fratres, et fere
omnes (Christo gratias) salute prospera perfruuntur, quin-
que tantummodo exceptis, quorum tres tertiana febris non
multis abhinc diebus, alium vero quartana iamdiu est quod
pertinaciter torquet; qui superest, sacerdos est quidam,
qui atrae bilis ³ aliquando furore correptus diras patitur an-
xietudines3 sed in Domini pietate confidimus ipsum cum
caeteris infirmis breui ad integram sanitatem restituendum.

2. Quod vero attinet ad spiritualem profectum omnium,
est profecto in quo Christo Domino semper gratias aga-
mus. Habetur enim exacta cura erga obedientiam, regula-
rum obseruationem et mortificationem, in qua adeo assidue
omnes exercentur, vt quamuis alioquin literis vacent, ut
collegio conuenit, forsan tamen, qui in domo probationis
existunt, in hac parte illis palmam non eripiant. Placuit di-
uinae benignitati, vt in dies in hoc sit vberior profectus. Qui
domi munera aliqua obeunt, illis diligenter operam impen-
dunt, atque ita tempus distribuunt singulis, vt ocium, indul-
gentissimum vitiorum parens, nullatenus apud illos locum
inuenire possit.

3. Scholastici vero, quorum tredecim theologiam, tres
vero dialecticam et philosophiam profitentur, non medio-
crem adhibent diligentiam tum audiendis, tum etiam
relegendis lectionibus. In ‘vnaquaque autem hebdomada
habentur publicae conclusiones, atque id quidem alternis
vicibus, nunc in philosophia, nunc vero in theologia, quibus
intersunt scholastici, alii ingeniosi huius academiae, alii ge-
nerosi et illustres; collegae etiam ex aliis collegiis variis
huc frequenter solent aduentare. Qui quidem omnes satis
aedificati beneque persuasi recedunt, tum de modestia, tum
etiam de ingenio literisque nostrorum fratrum, et in ar-
gue[ndo] b pariter et respondendo. Solent etiarn nostri scho-

a vilis ms. —b Abscissa charta.

